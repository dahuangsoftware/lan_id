Το Μπανγκί (αγγλικά: Bangui) είναι η πρωτεύουσα και η μεγαλύτερη πόλη της Κεντροαφρικανικής Δημοκρατίας. Βρίσκεται στο νότιο άκρο της χώρας. Ο πληθυσμός της είναι 622.771 κατοίκοι σύμφωνα με απογραφή του 2006. Στην περιοχή που εκτείνεται σήμερα η πόλη βρίσκεται το μεγαλύτερο μέλος του πληθυσμού της χώρας.


== Ιστορία ==
Το Μπανγκί ιδρύθηκε το 1889 ως πρωτεύουσα του Άνω Ουμπάνγκι. Το 1981 έγιναν σοβαρά επεισόδια στην πόλη, όταν ύστερα από μια Γαλλική επιχείρηση, ανετράπη ο πρόεδρος της χώρας Ζαν-Μπεντέλ Μποκάσα και αντικαταστάθηκε από τον λιγότερο δημοφιλή Ντέιβιντ Ντάκο. Τον Οκτώβριο του 1985 διεξήχθη στην πόλη συνέδριο σχετικά με το AIDS για να αποφασιστεί ο ορισμός της νέας, εκείνη την εποχή, ασθένειας. Ο ορισμός που αποφασίστηκε ήταν "παρατεταμένοι πυρετοί για ένα μήνα ή περισσότερο, απώλεια βάρους άνω του 10% και παρατεταμένη διάρροια". Το 1986, ένα γαλλικό αεροσκάφος προσέκρουσε στο Μπανγκί προκαλώντας τον θάνατο 35 ατόμων. Τέλος, σύμφωνα με έρευνα του 2009, το Μπανγκί έχει έναν από τους χειρότερους δείκτες σχετικά με τον τρόπο ζωής των κατοίκων, καθώς βρίσκεται στην προτελευταία θέση της κατάταξης σε σύνολο 215 πόλεων, ενώ η μόνη πόλη που έχει χειρότερο δείκτη στην κατάταξη αυτή είναι η Βαγδάτη.
Κατά την εξέγερση του 2012-2013, στρατεύματα των επαναστατών της Σελέκα (Séléka) εισέβαλαν και κατέλαβαν την πρωτεύουσα στις 23 Μαρτίου του 2013.


== Εξωτερικοί σύνδεσμοι ==

Τουριστικός οδηγός στα Αγγλικά