Η FCA Italy S.p.A. είναι ιταλική εταιρεία, θυγατρική της Fiat Chrysler Automobiles, αφιερωμένη στην παραγωγή και την πώληση επιβατικών αυτοκινήτων και ελαφρών επαγγελματικών οχημάτων και εδρεύει στο Τορίνο της Ιταλίας.


== Ιστορία ==
Τον Ιανουάριο του 1979, οι αυτοκινητοβιομηχανικές παραγωγικές δραστηριότητες του ομίλου Fiat διαχωρίστηκαν σε μια νέα θυγατρική, τη «Fiat Auto S.p.A.», ως μέρος μιας συνεχιζόμενης διαδικασίας αποκέντρωσης εντός της Fiat. Ο Βιτόριο Γκιντέλα ονομάστηκε διευθύνων σύμβουλος.
Η «Fiat Group Automobiles S.p.A.» δημιουργήθηκε την 1η Φεβρουαρίου 2007 από τη «Fiat Auto S.p.A.». Ταυτόχρονα τα τέσσερα τμήματα της Fiat Auto (Fiat, Alfa Romeo, Lancia και Fiat Professional) μετατράπηκαν σε τέσσερις Società per azioni (ανώνυμες εταιρείες), 100$ υπό τον έλεγχο της FCA. Οι πρώην διευθυντές της κάθε μάρκας έγιναν διευθύνοντες σύμβουλοι των νέων εταιρειών που δημιουργήθηκαν. Την ίδια στιγμή η μάρκα Abarth λειτούργησε εκ νέου ως Abarth & C. SpA, η πέμπτη ανεξάρτητη εταιρεία και πάλι 100$ υπό τον έλεγχο της FGA.
Στις 15 Δεκεμβρίου του 2014, η Fiat Group Automobiles S.p.A. μετονομάστηκε σε «FCA Italy S.p.A.», ενώ η αλλαγή της επωνυμίας ανακοινώθηκε στον τύπο την επόμενη ημέρα.
Η Maserati S.p.A. δεν είναι υπό τον έλεγχο της FCA Italy, καθώς ανήκει απευθείας στη μητρική εταιρεία της Fiat Chrysler Automobiles.


== Κύριες θυγατρικές ==
Abarth & C. S.p.A.
Alfa Romeo
Fiat
Fiat Professional S.p.A.
Lancia Automobiles


== Δείτε επίσης ==
Fiat Chrysler Automobiles


== Παραπομπές ==