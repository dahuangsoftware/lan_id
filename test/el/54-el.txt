Να μη συγχέεται με το ζιφιό

Το φαλαινοδέλφινο (αγγλικά: wholphin ή wolphin) είναι ένα εξαιρετικά σπάνιο είδος υβριδίου από την ένωση ενός θηλυκού ρινοδέλφινου (Tursiops truncatus) με μία αρσενική ψευδόρκα (Pseudorca crassidens). Το όνομα υπονοεί υβρίδιο δελφινιού με φάλαινaς, αν και ταξινομικά και τα δύο αυτά ανήκουν στην οικογένεια των "ωκεάνιων δελφινιών", η οποία υπάγεται στην υπό-τάξη των Odontoceti (οδοντοκήτη). Το πρώτο καταγεγραμμένο φαλαινοδέλφινο γεννήθηκε στο SeaWorld του Τόκιο, αλλά πέθανε μετά 200 μέρες. Το πρώτο φαλαινοδέλφινο στις ΗΠΑ και το πρώτο που επιβίωσε ήταν η Kekaimalu, που γεννήθηκε στο Sea Life Park στη Χαβάη στις 15 Μαΐου 1985. Το όνομά της σημαίνει "από τον ειρηνικό ωκεανό". Αν έχουν αναφερθεί ότι ζούνε και ελεύθερα, αυτή τη στιγμή υπάρχει μόνο ένα σε αιχμαλωσία, στο Sea Life Park της Χαβάης.
Είναι εντελώς ανάμεσα στους δύο γονείς. Καθώς το ρινοδέλφινο μπορεί να έχει 88 δόντια και η ψευδόρκα 44, ένα φαλαινοδέλφινο έχει 66. Είναι μικρότερα από μια ψευδόρκα αλλά μεγαλύτερα από το μέσο ρινοδέλφινο.
Η Kekaimalu αποδείχτηκε γόνιμε όταν γέννησε σε πολύ μικρή ηλικία, όμως το μικρό πέθανε μετά λίγες μέρες. Το 1991 όμως γέννησε πάλι, την Pohaikealoha. Φρόντιζε, αλλά δεν θήλαζε, το μικρό για δύο χρόνια, το οποίο έτρεφαν με το χέρι οι φροντιστές τις. Η Pohaikealoha πέθανε 9 χρονών. Στις 23 Δεκεμβρίου 2004 η Kekaimalu έκανε και άλλο μικρό θηλυκό, την Kawili Kai, και τα οποία δύο ζώα παραμένουν ακόμα στο Sea Life Park στη Χαβάη.
Στην Ελλάδα φαλαινοδέλφινα κάποιες φορές αποκαλούνται οι ζιφιοί (Ziphius cavirostris), οι οποίοι λέγονται και ραμφοφάλαινες, αλλά η ορθότερη ονομασία των οποίων είναι μόνο ζιφιός.


== Παρπομπομπές ==


== Εξωτερικοί σύνδεσμοι ==
Waimanalo Hapa Girl Makes 10!, by Keene Rees
A 'Wholphin' Is Born at CBS News