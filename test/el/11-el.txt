Ο Ντέιβιντ Καλιγκάρις (Dave Caligaris) ήταν Ελληνοαμερικάνος πρώην καλαθοσφαιριστής.
Αγωνίστηκε στο κολλεγιακό πρωτάθλημα των ΗΠΑ με την ομάδα του Northeastern University από το 1973 έως το 1977 και είναι ένας από τους σημαντικότερους καλαθοσφαιριστές που πέρασαν από τις τάξεις της καθώς συγκαταλέγεται στις πρώτες θέσεις των στατιστικών. Το 1989 τιμήθηκε με την ένταξή του στο Hall of Fame του Northeastern University.
Το 1978 έγινε ο πρώτος Έλληνας καθώς ο Στεργάκος ήταν ελληνοποιημένος Ντέιβιντ Στεργάκο που επιλέχθηκε στο Ντραφτ του ΝΒΑ. Οι Ντιτρόιτ Πίστoνς τον επέλεξαν στη 95η θέση.
Από το 1978 έως το 1981 αγωνίστηκε στο Σπόρτιγκ. Για τον εντυπωσιακό τρόπο παιχνιδιού του οι φίλαθλοι τον αποκαλούσαν «Γκάλη των Πατησίων». Μετά την πρώτη του χρονιά και την έξοδο της ομάδας για πρώτη φορά στο Κύπελλο Κόρατς, η διοίκηση του Σπόρτιγκ του πρότεινε να αναλάβει παράλληλα και τη θέση του προπονητή της ομάδας και έτσι ο Καλιγκάρις αγωνιζόταν ως παίκτης-προπονητής. Την περίοδο 1978-79 αναδείχθηκε τρίτος σκόρερ του πρωταθλήματος με 649 πόντους και την επόμενη περίοδο 1979-80 ήταν ο δεύτερος σκόρερ με 727 πόντους. Στη συνέχεια επέστρεψε στην Αμερική για λόγους υγείας αλλά και οικογενειακούς λόγους.


== Σημειώσεις ==


== Εξωτερικοί σύνδεσμοι ==
Η σελίδα του στο Northeastern University
Βιογραφικό-συνέντευξη (στα αγγλικά)