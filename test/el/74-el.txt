Ο Τζούλιους Έπσταϊν (αγγλικά: Julius J. Epstein, 22 Αυγούστου 1909 - 30 Δεκεμβρίου 2000) ήταν Αμερικανός σεναριογράφος, με μακρόχρονη καριέρα, και κυρίως γνωστός με τη συνεργασία που είχε με τον δίδυμο αδελφό του αλλά και τον Χάουαρντ Κοκ, στην ταινία Καζαμπλάνκα, το 1942. Μέσα από αυτή τη συνεργασία βραβεύθηκε και με Όσκαρ Καλύτερου Διασκευασμένου Σεναρίου. 
Ο δίδυμος αδελφός του πέθανε το 1952, απώλεια που δεν την ξεπέρασε ποτέ ο Τζούλιους. Παρόλα αυτά, συνέχισε να γράφει σενάριο, και μάλιστα υπήρξε στη ζωή του ακόμα δύο φορές υποψήφιος για Όσκαρ. Το 1998 έλαβε το Los Angeles Film Critics Association, με το οποίο τιμήθηκε η συνολική του προσφορά. Πάντως την πρώτη του υποψηφιότητα για Όσκαρ την έλαβε με την ταινία 4 υπέροχα κορίτσια (1938). Μεταξύ άλλων συμμετείχε και σε άλλες ταινίες: Η μνηστή εφορτώθη (1941), Μαραμένο Λουλούδι (1944) κ.ά.


== Παραπομπές ==


== Εξωτερικοί σύνδεσμοι ==
Julius J. Epstein στην IMDb
Julius J. Epstein στο Internet Off-Broadway Database
Obituary στο bbc.co.uk