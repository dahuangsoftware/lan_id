H Χεμπέι (Κινέζικα: 河北, pinyin: Héběi, Wades-Giles: Ho-pei) είναι επαρχία της Λαϊκής Δημοκρατίας της Κίνας στην περιοχή της Βόρειας Κίνας. Το όνομα Χεμπέι σημαίνει «βόρεια του ποταμού», αναφερόμενο στη θέση του πάνω από τον Κίτρινο ποταμό και προέρχεται από το χε (hé: ποταμός) και μπέι (běi: βόρεια). Συνορεύει με την επαρχία Λιαονίνγκ στα βορειοανατολικά, με την αυτόνομη περιφέρεια Εσωτερική Μογγολία στα βόρεια, την επαρχία Σανσί στα δυτικά, την επαρχία Χενάν στα νότια, και την επαρχία Σαντόνγκ στα νοτιοανατολικά. Ο Κόλπος Μποχάι της Κίτρινης Θάλασσας βρίσκεται στα ανατολικά. Ένα μικρό μέρος της Χεμπέι αποσπάται από το υπόλοιπο της επαρχίας και τοποθετείται μεταξύ των δημοτικών περιοχών Πεκίνο και Τιεντζίν.
Καταλαμβάνει έκταση 187.700 τ.χμ. και ο πληθυσμός της ανέρχεται σε 71.854.202, σύμφωνα με την απογραφή του (2010). Μεγαλύτερη πόλη και πρωτεύουσά της είναι η Σετσιατζουάνγκ .


== Διοικητική διαίρεση ==
Η επαρχία Χεμπέι χωρίζεται σε 11 Νομούς.


== Παραπομπές ==


== Εξωτερικοί σύνδεσμοι ==

Ιστοσελίδα της κυβέρνησης της επαρχίας Χεμπέι