Η Σκάθι (αγγλικά: Skathi), ή Κρόνος ΧΧVII (Saturn XXVII), είναι ένας φυσικός δορυφόρος του πλανήτη Κρόνου. Ανακαλύφθηκε από τους Μπρετ Γκλάντμαν, John J. Kavelaars και την ομάδα τους το 2000, και έλαβε το προσωρινό όνομα S/2000 S 8.
Έχει περίπου 8 χιλιόμετρα διάμετρο, και περιφέρεται γύρω από τον Κρόνο σε μέση απόσταση 15.576.000 χλμ. σε 725,784 ημέρες, σχηματίζοντας κλίση 149° προς την Εκλειπτική (150° προς τον ισημερινό του Κρόνου), με κατεύθυνση ανάδρομης φοράς και εκκεντρότητα 0,246.
Το όνομα του δορυφόρου συχνά αναφέρεται ως Σκάντι (Skadi). Αυτό είναι το όνομα το οποίο ανακοινώθηκε το 2003; Η IAU, όμως, αποφάσισε στις αρχές του 2005 να χρησιμοποιήσει ένα εναλλακτικό τρόπο προφοράς της Νορβηγικής ορθογραφίας του ονόματος.. Η κλασική γραφή του ονόματος είναι Skaði, με το γράμμα Ð (εθ), και η γραφή Σκάντι (Skadi) ήταν μία οπτική (και όχι φωνητική) αναπαράστασή του.
Η Σκάθι πιθανόν να σχηματίστηκε από μέρη που ξέφυγαν από τη Φοίβη.
Το όνομα του δορυφόρου προέρχεται από την Σκανδιναβική μυθολογία. Η Σκάθι (Skaði) ήταν ένας γίγαντας, σύζυγος του θεού από το πάνθεο των Βανίρ, Νγιορντ.
Η Σκάθι ανήκει στη Νορβηγική ομάδα δορυφόρων του Κρόνου.


== Παραπομπές ==


== Εξωτερικοί σύνδεσμοι ==
Η ταυτότητα της Σκάθι από τη NASA (Αγγλικά)
Οι γνωστοί δορυφόροι του Κρόνου από τον Σκοτ Σέπαρντ (Αγγλικά)