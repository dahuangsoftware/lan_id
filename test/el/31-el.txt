Ο Χρήστος Χριστοδούλου (13 Αυγούστου 1961) είναι Έλληνας πρώην καλαθοσφαιριστής. Αγωνιζόταν ως φόργουορντ.


== Καριέρα ==
Γεννήθηκε στις 13 Αυγούστου 1961 στην Δάφνη, με καταγωγή από τα Ροζενά Κορινθίας. Είναι αδερφός του πρώην διεθνή καλαθοσφαιριστή Φάνη Χριστοδούλου και πατέρας των πετοσφαιριστριών Έλενας Χριστοδούλου. και Στέλλας Χριστοδούλου. Αγωνίστηκε στον Α.Ο. Δάφνης και το 1981 μεταγράφηκε στο Σπόρτιγκ και στη συνέχεια στον Πανιώνιο με τον οποίο αγωνίστηκε για χρόνια και κατέκτησε το κύπελλο Ελλάδας το 1991. Στη συνέχεια αγωνίστηκε και πάλι στο Σπόρτιγκ το 1994 και βοήθησε την νεοανερχόμενη ομάδα που όχι μόνο εξασφάλισε την παραμονή της αλλά και διακρίθηκε για αρκετά χρόνια αργότερα κατακτώντας μεγάλες διακρίσεις (1995 7η θέση, 1996 6η θέση, 1997 8η θέση).


== Εθνική Ελλάδος ==
Με την Εθνική Ελλάδος αγωνίστηκε σε 22 αγώνες (όλοι το 1986) και σημείωσε 22 πόντους. Συμμετείχε στο Μουντομπάσκετ 1986 και στο τουρνουά Ακρόπολις της ίδιας χρονιάς.


== Παραπομπές ==


== Εξωτερικοί σύνδεσμοι ==
Χρήστος Χριστοδούλου, στατιστικά στοιχεία αθλητή στον επίσημο ιστότοπο της Ελληνικής Ομοσπονδίας Καλαθοσφαίρισης (Ελληνικά).
(Αγγλικά) Χρήστος Χριστοδούλου, στατιστικά στην επίσημη ιστοσελίδα της FIBA Europe.