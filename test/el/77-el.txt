Ο Λουδοβίκος ο Παις (4 Φεβρουαρίου 1338 - 16 Οκτωβρίου 1355) ήταν βασιλιάς της Σικελίας (1342-1355). Ήταν ο πρωτότοκος υιός του Πέτρου Β' βασιλιά της Σικελίας και της Ελισάβετ, κόρης του Όθωνα Γ' δούκα της Καρινθίας.


== Βιογραφία ==
Γεννήθηκε στην Κατάνη την ημέρα της πολιούχου της πόλης αγίας Αγάθης. Ο Πέτρος Β' τον ανακήρυξε διάδοχο στις κοινοτικές διοικήσεις του βασιλείου. Θεωρώντας τη γέννηση αγοριού ως επέμβαση της αγίας, οκτώ ημέρες μετά εξέδωσε ένα προνόμιο για την πόλη, που την εξαιρούσε από τη δαπάνη της εθιμοτυπικής φιλοξενίας της Αυλής. Ονομάστηκε primogenitus (πρωτότοκος) και infante (πρίγκιψ). Ο Πέτρος Β' απεβίωσε το 1342 αφήνοντας τον Λουδοβίκο 5ετή με αντιβασιλιά το θείο του Ιωάννη δούκα του Ραντάτζο. Ο Ιωάννης κάλεσε τους πολίτες να στείλουν αντιπροσώπους τους στη στέψη, όπου αρκίσθηκαν πίστη στο Λουδοβίκο, το ίδιο έτος. Στη στέψη ονομάσθηκε rex Trinacria (βασιλιάς Σικελίας).
Απεβίωσε 17ετής από την επιδημία Πανώλης και τον διαδέχθηκε ο νεότερος αδελφός του Φρειδερίκος Γ'.


== Πηγές ==
Abulafia, David (2000). Jones, Michael, ed. The New Cambridge Medieval History, Volume 6: c.1300–c.1415. Cambridge: Cambridge University Press. pp. 488–514.
Fodale, Salvatore (2007). "Ludovico (Luigi) d'Aragona, re di Sicilia (Trinacria)". Dizionario Biografico degli Italiani 66. Rome: Istituto dell'Enciclopedia Italiana.