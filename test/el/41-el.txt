Το Πυροσβεστείο είναι συνοικία-περιοχή της Πάτρας η οποία βρίσκεται στο κέντρο της πόλης νοτιοανατολικά του Αγίου Διονυσίου. Κεντρικό σημείο της περιοχής η Πλατεία Πυροσβεστείου που βρίσκεται στη συμβολή των οδών Κορίνθου και 28ης Οκτωβρίου (Καρόλου), από όπου και πήρε το όνομα της η περιοχή και η πλατεία λόγω του πολύ κοντινού κεντρικού πυροσβεστικού σταθμού. Στην συνοικία του Πυροσβεστίου το 1940 το πρωί της 28ης Οκτωβρίου, κατά τον αεροπορικό βομβαρδισμό της πόλης από την Ιταλική αεροπορία, έπεσε η πρώτη βόμβα του πολέμου και συγκεκριμένα στην οδό Καρόλου (σήμερα 28ης Οκτωβρίου). Η οδός οδηγεί στο Δασύλλιο.


== Πηγές ==
Δ. Καρατζά, Χ. Χαραλάμπους, Δ. Γκότση, Γ. Λύρα, Πάτρα, ονομάτων επίσκεψις, Έκδοση των εφημερίδων Εθνικός Κήρυξ των Πατρών και Ημερήσιος Κήρυξ των Πατρών, Πάτρα 1995