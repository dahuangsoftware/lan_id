The Sins of Thy Beloved היא להקת מטאל גותי מברין, נורווגיה.


== היסטוריה ==
הלהקה הוקמה בנובמבר 1996 בידי גלן מורטן נורדבה, ארילד כריסטנסן וסטיג יוהנסן. הלהקה נקראה בהתחלה "Purgatory" (כור המצרף) אך כעבור זמן קצר החליטו לשנות את שמם לשם פחות נפוץ. אניטה אוגלנד ואולה אארסטד הצטרפו ללהקה זמן קצר לאחר מכן. את הדמו הראשון שלהם "All Alone" הם הקליטו בחודשי ינואר ופברואר של שנת 1997. אנדרס תיו ואינגפריד סטנסלנד הצטרפו ואז הקליטה הלהקה את הדמו השני "Silent Pain" בינואר 1998. פיט יוהנסן ניגן בכינור בדמו זה, למרות שעדיין לא היה חבר רשמי בלהקה. הוא הצטרף ללהקה להקלטת אלבומה המלא הראשון "Lake of Sorrow" ב-1998. אחרי הקלטת האלבום הלהקה קיימה מסע הופעות ברחבי אירופה. אחרי המסע הקליטה בשנת 2000 את האלבום השני שלהם "Perpetual Desolation". דיסק ווידאו של הופעה חיה שלה הופץ ב-2001 אך לא זכה לתפוצה כלל עולמית ולכן קשה להשיגו. גם בעקבות אלבום זה יצאה הלהקה למסע הופעות אך המסע היה מתיש וגרם לאניטה אוגלנד, אנדרס תיו ואינפגריד סטנסלנד לעזוב את הלהקה ב-2001. בעקבות עזיבתם של השלושה, הלהקה הקפיאה את פעילותה, ואילו פיט יוהנסן עזב לנגן בכינור עבור טריסטניה ומאוחר יותר סירניה. ב-2007 היו שמועות שאניטה חזרה ללהקה, אך היא עדיין נשארה לא פעילה.


== מוזיקה ==
סגנון המוזיקה של The Sins of Thy Beloved אופייני למטאל הגותי הסקנדינבי. The Sins of Thy Beloved מושוות לעתים קרובות ללהקות מטאל גותי אחרות דוגמת טריסטניה ו-Theatre of Tragedy, בעיקר בגלל שהלהקה משלבת זמרת סופרן נשי עם גרואלינג גברי, שילוב שנפוץ במטאל הגותי וידוע כ"שירת היפה והחיה". המוזיקה של הלהקה משלבת מקצבים וריפים של דום-דת' ודת' מטאל לצד שימוש אינטנסיבי בכינור, בעיקר באלבום Lake of Sorrow. השימוש בשירת היפה והחיה בליווי כינור וקלידים מאפיין להקות מטאל גותי רבות מנורווגיה. ההופעות החיות שלהם יותר קרובות לדת' מטאל מאשר ההקלטות באולפן, בהן משתמשים באפקטים נוספים ועיבודים שאי-אפשר לעשות בהופעה חיה (יותר כלים קלאסיים, מקהלות וכו').


== דיסקוגרפיה ==


=== אלבומים מלאים ===
Lake of Sorrow (1998)
Perpetual Desolation (2000)


=== דמואים ===
The Sins of Thy Beloved demo (1997)


=== EPs ===
All Alone (1997)


== חברי הלהקה ==


=== נוכחיים ===
גלן מורטן נורדבה (Glenn Morten Nordbø) - גרואלינג, גיטרה (1996-היום)
ארילד כריסטנסן (Arild Christensen ) - גרואלינג, גיטרה (1996-היום)
אולה אארסטד (Ola Aarrestad) - גיטרת באס (1996-היום)
סטיג יוהנסן (Stig Johansen) - תופים (1996-היום)
אניטה אוגלנד (Anita Auglend) - שירה נשית, סופרן (1996-2001, 2007-היום)
מייקן אולאיסן (Maiken Olaisen) - קלידים (2005-היום)


=== עבר ===
אנדרס תיו (Anders Thue) - קלידים, פסנתר (1997-2001)
אינגפריד סטנסלנד (Ingfrid Stensland) - קלידים, פסנתר (1997-2001)
פיט יוהנסן (Pete Johansen) - כינור (1998-2001)


=== אורחים / זמניים ===
נגה מארי אאנבי (Hege-Marie Aanby) - שירה (2001)
מונה ואלין (Mona Wallin) - שירה (2005)


== קישורים חיצוניים ==

The Sins of Thy Beloved באתר BNR Metal Pages
The Sins Of Thy Beloved באתר MusicBrainz
The Sins Of Thy Beloved באתר Encyclopedia Metallum
The Sins Of Thy Beloved באתר Discogs
The Sins Of Thy Beloved באתר Songkick