קולונל גנרל איגור דמיטרייביץ סרגון (ברוסית: Игорь Дмитриевич Сергун; ‏28 במרץ 1957 - 3 בינואר 2016) היה ראש המודיעין הצבאי הרוסי וסגן הרמטכ"ל הרוסי.


== ביוגרפיה ==
סרגון נולד בעיר פודולסק שבמחוז מוסקבה, במארס 1957. הוא שירת בכוחות המזוינים של רוסיה החל משנת 1973. סיים את בית הספר הצבאי סובורוב  במוסקבה, את בית הספר העליון לפיקוד, ואת האקדמיה הצבאית של מטכ"ל הכוחות המזוינים של הפדרציה הרוסית.
ב-1984 הצטרף למודיעין הצבאי וכיהן בתפקידים שונים באגף המודיעין. ב-1998 שירת כקולונל בתפקיד הנספח הצבאי בטירנה, אלבניה.
בדצמבר 2011 התמנה לראש אגף המודיעין במטה הכללי של הכוחות המזוינים של הפדרציה הרוסית, במקום אלכסנדר שליאחטורוב.
הוא נפטר באופן פתאומי ב-3 בינואר 2016 מהתקף לב.


== קישורים חיצוניים ==

רוסיה: ראש המודיעין הצבאי מת בפתאומיות בגיל 58, באתר וואלה! NEWS