דלקת קנה הנשימה (בלטינית: Tracheitis) היא דלקת השכיחה אצל ילדים או אצל זקנים. היא דומה לדלקת של תיבת הקול ושל הסמפונות. זוהי מחלה חריפה, אשר מתפתחת במהירות ועלולה להידרדר לאי ספיקה נשימתית. הביטויים הקליניים העיקריים הם חום גבוה, סטרידור (צפצוף בעת שאיפה ונשיפה), קוצר נשימה ושיעול מוגלתי. בדלקת קנה הנשימה ניתן לראות הצרה של אזור ה-Subglottis. הזיהום נוצר לרוב על ידי חיידקי Staphylococcus aureus וחיידקים בסוג Streptococcus. רירית קנה הנשימה הינה מודלקת ובצקתית.


== קישורים חיצוניים ==
דלקת קנה הנשימה, באתר Info Med