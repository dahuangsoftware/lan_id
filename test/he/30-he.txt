מרמדיוק ויויל (באנגלית: Marmaduke Wyvill; ‏22 בדצמבר 1815 – 25 ביוני 1896) היה שחמטאי אנגלי.


== חייו ==
בשנת 1845 נישא ויויל ללאורה, בתו של סר צ'ארלס איבטסון וכך הפך לבעלים של דנטון הול, אחוזה בת כ-10,000 דונם. בשנת 1847 נבחר ויויל כחבר פרלמנט ושמר על כסאו עד שנת 1866, בהפסקות קצרות.
ויויל העפיל לגמר התחרות הבינלאומית הראשונה שהתקיימה בלונדון, בשנת 1851 אך הפסיד בגמר לאדולף אנדרסן 4.5-2.5.
מבנה ויויל בשחמט מתייחס לתצורת רגלים שבה ללבן אין רגלי בטור ב', יש לו רגלים ב-ג3 וב-ג4 ורגלי ב-ד4 או ב-ד5 (יש הגורסים כי רגלי שחור צריך להיות ב-ג5). הרגלי ב-ג4 מהווה חולשה ללבן משום שאין רגלי אחר שיכול להגן עליו.


== קישורים חיצוניים ==
תמונתו של ויויל, bidmonfa.com
31 משחקי שחמט של ויויל, chessgames.com
אומדן מד כושר של ויויל,db.chessmetrics.com