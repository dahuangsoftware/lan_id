גארי ניל (באנגלית: Gary Neal; נולד ב-3 באוקטובר 1984) הוא שחקן כדורסל אמריקאי המשחק בעמדת הקלע בוושינגטון ויזארדס מליגת ה-NBA. הוא למד ושיחק באוניברסיטת טאוסון, ומשם נרשם לדראפט ב-2007, אבל שום קבוצה לא בחרה אותו. לאחר ששיחק מספר שנים באירופה, הוא חתם על חוזה עם הסן אנטוניו ספרס.


== קריירת התיכונים ==
ניל שיחק בתיכון אברדין וגם בשנתו הרביעית שיחק בתיכון קלברט הול. בכיתה י"א הוביל ניל את קבוצתו אברדין למאזן של 21-4 וזכייה באליפות התיכונים הארצית. במהלך שנת האליפות הגיע ניל לממוצעים של טריפל דאבל. שנה לאחר מכן שיחק ניל בקלברט הול והוביל אותם למאזן 22-9.


== קריירת המכללות ==
בשנתו הראשונה בקולג' ניל נבחר לרוקי השנה. הוא הוביל את קבוצת הכדורסל של אוניברסיטת לה סאל כאשר הוא קולע בממוצע 18.6 נקודות למשך שתי עונות. בעונת 2004-05 עבר לאוניברסיטת טאוסון. בעונת 2006-07 הוא חזר לשחק טוב כמו פעם והעמיד ממוצעים של 25.3 נקודות למשחק, 3.5 אסיסטים למשחק ו-4.2 ריבאונדים למשחק. הוא הנהיג את קבוצתו לסיבוב השני של טורניר NCAA ב-2007. הוא הפך לשחקן הרביעי בהיסטוריית ה-NCAA שקולע יותר מאלף נקודות בשני מכללות שונות.


== קריירה מקצוענית ==


=== הקריירה באירופה ===
ניל נרשם ל-דראפט ה-NBA של שנת 2007, אך שום קבוצה לא בחרה אותו. בשל כך, שיחק ניל באירופה במשך כמה שנים. בשנתו הראשונה בפינאר קרשיאקה העמיד ממוצע של 23.6 נקודות למשחק, והוביל את קלעי הליגה הטורקית. ברצלונה קנו את ניל מפינאר. ניל התגלה כאכזבה כאשר בעונתו הראשונה בקבוצה העמיד ממוצע של 2.3 נקודות למשחק ביורוליג, ו-3.3 נקודות בליגה הספרדית. לאחר מכן חתם ניל בבנטון טרוויזו מהליגה הבכירה האיטלקית. ביורוקאפ נבחר לחמישייה השנייה של הטורניר. ניל הועבר לאוניקאחה מאלגה. הוא סיים את עונת 2009-10 עם ממוצע של 12.6 נקודות בממוצע בליגה הספרדית.


=== קריירת ה-NBA ===
ב-22 ביולי 2010 קבוצת ה-NBA סן אנטוניו ספרס החתימה את ניל לחוזה של 3 שנים. בעונת 2010-11 שיחק ניל 80 משחקים בהם פתח באחד. הוא קלע 9.8 נקודות למשחק ב-45.1% מהשדה, 41.9 מקו השלוש ו-80.8% מקו העונשין. בנוסף, העמיד ניל ממוצע של 2.5 ריבאונדים למשחק. בסוף העונה נבחר ניל לחמישיית הרוקיז הראשונה. במשחק מספר 5 בסיבוב הראשון של הפלייאוף נגד הממפיס גריזליס כאשר ממפיס מובילים 3-1 בסדרה, ממפיס מובילים 97-94, קלע ניל שלשה כאשר נשארו 1.7 שניות לסיום הרבע הרביעי כדי להשוות את המשחק ולשלוח אותו להארכה. הספרס ניצחו במשחק 110-103 בהארכה כדי לשלוח את הסדרה למשחק מספר 6. למרות הספרס במשחק 6 99-91 לגריזליס והודחו מהפלייאוף בסיבוב הראשון, אף על שהיו הפייבוריטים. במשחק השישי קלע ניל 8 נקודות, קלט 5 ריבאונדים, מסר אסיסט אחד וחטף כדור אחד. ב-2012, החתימו הספרס את ניל לקבוצת האוסטין טורוס מליגת הפיתוח של ה-NBA. יום אחד לאחר מכן ביטלו הספרס את ההחתמה וניל חזר לספרס בלי לשחק משחק אחד בטורוס. ב-10 בדצמבר 2012 קלע ניל שיא קריירה של 29 נקודות, מתוכן 21 נקודות על ידי 7 קליעות שלוש, בניצחון נגד היוסטון רוקטס בהארכה. ב-11 ביוני 2013, במשחק מספר 3 בגמר ה-NBA מול המיאמי היט, קלע ניל שיא קריירה במשחקי פלייאוף של 24 נקודות, מתוכן 18 על ידי 6 שלשות מתוך 10 ניסיונות, ובכך הוא עזר מאוד לסן אנטוניו להביס את מיאמי 113-77 ולקבוע שיא שלשות לקבוצה אחת במשחק גמר ב-NBA, בכך שסן אנטוניו קלעו 16 שלשות במשחק. למרות זאת, הפסידו הספרס במשחק 7 למיאמי החזקים, שהובלו בידי לברון ג'יימס.


== סטטיסטיקות קריירה ב-NBA ==


=== עונה סדירה ===


=== פלייאוף ===


== קישורים חיצוניים ==

גארי ניל, באתר ה-NBA
סטטיסטיקות גארי ניל באתר ה-NBA
פרופיל באתר basketball-reference
פרופיל באתר ESPN
פרופיל באתר היורוליג
פרופיל באתר ליגת העל הספרדית בכדורסל (בספרדית)