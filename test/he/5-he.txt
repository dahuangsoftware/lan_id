סטבאן יובטיץ' (בסרבית: Stevan Jovetić; נולד ב-2 בנובמבר 1989 בטיטוגרד) הוא כדורגלן מונטנגרי, המשחק בעמדות החלוץ והקיצוני במונקו ובנבחרת מונטנגרו.


== קריירה ==
יובטיץ' החל לשחק כדורגל כשהיה בן 11 במועדון המונטנגרי מלדוסט פודגוריצה, וב-2003 עבר למחלקת הנוער של המועדון הסרבי פרטיזן בלגרד. באפריל 2006, בהיותו בן 16 בלבד, ערך יובטיץ' את הופעת הבכורה שלו בקבוצה הבוגרת של פרטיזן, במשחק מול FK ווז'דובאק.
בעונת 2007/2008 עשה יובטיץ' את התקדמותו הגדולה. בפתיחת העונה הוא כבש שלושער במשחק מוקדמות גביע אופ"א, ובמהלכה כבש 12 שערי ליגה שסייעו לקבוצתו לזכות באליפות סרביה. בינואר 2008 הוא החל לכהן כקפטן של פרטיזן בלגרד במקומו של אנטוניו רוקאבינה שעזב, על אף שהיה בן 18 בלבד. בעקבות יכולתו הטובה, התעניינו בשרותיו מספר קבוצות בכירות ברחבי אירופה.
במאי 2008 חתם יובטיץ' בקבוצת פיורנטינה מהסרייה א'. בעונתו הראשונה בפיורנטינה הוא שיחק ב-29 משחקים, רובם כמחליף, וכבש שני שערים. בעונת 2009/2010 החל יובטיץ' להפוך לשחקן הרכב קבוע בפיורנטינה, ובפתיחת העונה כבש שער מול ספורטינג ליסבון שסייע לקבוצתו להעפיל לליגת האלופות. בשלב הבתים של המפעל הוא המשיך את הצטיינותו, עם צמד שערים בניצחון 0-2 על ליברפול האנגלית.
ב-19 ביולי נמכר יובטיץ' למנצ'סטר סיטי מהפרמייר ליג תמורת 30 מיליון ליש"ט. בעונה הראשונה שלו בסיטי הוא הרבה להיפצע ושיחק רק 11 משחקים בפרמייר ליג וכבש 3 שערים, אך היה חלק מעונת האליפות של הסיטי שזכתה גם בגביע הליגה.
ב-31 ביולי 2015 הושאל לאינטר מילאנו האיטלקית לעונה וחצי, עסקה שהפכה לרכישה בהמשך.
ב-10 בינואר 2017 הושאל לסביליה הספרדית עד לסוף העונה. ב-29 באוגוסט 2017 חתם יובטיץ' לארבע שנים במונקו.
יובטיץ' משחק בנבחרת מונטנגרו מאז שנת 2007, עת ערך את הופעת הבכורה שלו במשחק מול נבחרת הונגריה במרץ אותה שנה. בשל הזמן הקצר של פעילות הנבחרת, שהוקמה לאחר הפרדת סרביה ומונטנגרו, הוא מדורג כבר בגילו הצעיר במקום השני בדירוג מלכי השערים של הנבחרת, אחרי מירקו ווצ'יניץ'. במקביל, הוא מכהן כקפטן נבחרת מונטנגרו עד גיל 21. ב-28 באוגוסט 2017 חתם יובטיץ במונקו וקיבל את חולצה מספר 10


== קישורים חיצוניים ==

דף השחקן באתר פיורנטינה
פרופיל וסטטיסטיקות באתר Soccernet
פרופיל באתר פיפ"א
פרופיל באתר אופ"א
פרופיל באתר TransferMarkt
פרופיל באתר Soccerbase
פרופיל באתר Soccerway
פרופיל באתר worldfootball.net
פרופיל באתר National Football Teams
פרופיל באתר footballdatabase.eu