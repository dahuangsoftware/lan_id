רודריגו סבסטיאן פלאסיו (בספרדית: Rodrigo Sebastián Palacio; נולד ב-5 בפברואר 1982 בבהיה בלנקה, ארגנטינה) הוא כדורגלן ארגנטינאי המשחק בעמדת החלוץ בקבוצת הכדורגל בולוניה.


== קריירה ==
פלאסיו החל את הקריירה בקבוצת הורקאן, ב-2003 הוא עבר לקבוצת באנפילד מהליגה הראשונה בארגנטינה ובשורותיה ערך את הופעת הבכורה המקצוענית שלו. במדי באנפילד הפך פלאסיו לאחד החלוצים המסוכנים בליגה, הוא כבש 9 שערים ב-36 הופעות ונרכש בשנת 2005 על ידי בוקה ג'וניורס במדיה כבש 54 שערים ב-131 משחקים עד מעברו לאיטליה בקיץ 2009.
עם בוקה ג'וניורס זכה פלאסיו בשתי אליפויות (אפרטורה 2005, קלאוסורה 2006), בגביע ליברטדורס (2007), בגביע סוד-אמריקנה (2005) ובשני גביעי רה-קופה סוד-אמריקנה (2005 ו-2006).
בקיץ 2009 עבר לשחק בגנואה האיטלקית תמורת כשלושה מיליון יורו כמחליפו של דייגו מיליטו שנמכר לאינטר מילאנו, שם הוא שיתף פעולה עם הרנן קרספו. ב-5 בנובמבר אותה שנה כבש את שערו הראשון במדי גנואה בניצחון 3-2 נגד ליל במסגרת הליגה האירופית לשנת 2009-2010. ב-7 ביוני 2012 הודיעה אינטר על רכישתו של פלאסיו תמורת 10.5 מיליון יורו וחתימתו על חוזה עד יוני 2016. ב-8 בינואר 2016, הוארך חוזהו של פלאסיו באינטר בשנה, עד ליוני 2017. ב-17 באוגוסט 2017 חתם לעונה אחת בבולוניה.
פלאסיו היה בסגל נבחרת ארגנטינה למונדיאל 2006 בקופה אמריקה 2007, ומונדיאל 2014.


== תארים ==
בוקה ג'וניורס
אליפות ארגנטינה - 2 (אפרטורה 2005, קלאוסורה 2006)
גביע ליברטדורס - 1 (2007)
גביע סוד אמריקנה - 1 (2005)
גביע רה קופה סוד אמריקנה - 2 (2005, 2006)


== קישורים חיצוניים ==

פרופיל באתר פיפ"א
פרופיל באתר אופ"א
פרופיל באתר TransferMarkt
פרופיל באתר Soccerway
פרופיל באתר worldfootball.net
פרופיל באתר National Football Teams
פרופיל באתר footballdatabase.eu