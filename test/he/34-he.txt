אולימפיה דוקאקיס (באנגלית: Olympia Dukakis; נולדה ב-20 ביוני 1931) היא שחקנית אמריקאית, זוכת פרס אוסקר לשחקנית המשנה הטובה ביותר לשנת 1987.


== ביוגרפיה ==
דוקאקיס נולדה בלוול, מסצ'וסטס. היא בתם של אלכסנדרה וקונסטנטין ס. דוקאקיס. הוריה הגרו מיוון לארצות הברית, אביה מאסיה הקטנה ואימה מפלופונסוס. לדוקאקיס אח בשם אפולו, והיא בת דודתו של מייקל דוקאקיס, מושל מדינת מסצ'וסטס לשעבר, ומועמד המפלגה הדמוקרטית לבחירות לנשיאות ארצות הברית 1988.
דוקאקיס למדה באוניברסיטת בוסטון.
בשנת 1962 נישאה לשחקן לואיס זוריץ', ולזוג שלושה ילדים.
בתחילת הקריירה שלה הופיעה דוקאקיס במספר סרטים עליהם לא קיבלה קרדיט, ומתחילת שנות ה-70 החלה קריירת המשחק שלה להתבסס. היא שיחקה בסרטים רבים, שהבולטים שבהם: "מגנוליות מפלדה", "סימפוניית החיים", "טעות בסנדק" ו"מוכת ירח" שעל משחקה בו זכתה בפרס אוסקר, פרס גלובוס הזהב ופרס באפט"א לשחקנית המשנה הטובה ביותר. בנוסף היא שיחקה גם במיני-סדרה "Tales of the City", שעל תפקידה קיבלה מועמדות לפרס אמי. תפקידיה במחזות תיאטרון זיכו אותה בפרס אובי, פרס גלובוס הזהב ובפרס מטעם חוג מבקרי הדרמה של לוס אנג'לס.
בשנת 2003 הייתה מועמדת לפרס ג'יני לשחקנית המשנה הטובה ביותר על משחקה בסרט "המסיבה". בנוסף, תרמה את קולה לפרק אחד מסדרת קומדיית המצבים "משפחת סימפסון", ופירסמה אוטוביוגרפיה, "Ask Me Again Tomorrow: A Life in Progress".
בשנת 2009 שימשה מפיקה בפועל לסרט "Montana Amazon" וכיכבה בו לצידו של היילי ג'ואל אוסמנט.


== פילמוגרפיה נבחרת ==
ג'ון ומרי (1969)
נועדו זה לזו (1971)
אחיות (1973)
משאלת מוות (1974)
מוכת ירח (1987)
מגנוליות מפלדה (1989)
תראו מי מדבר (1989)
אבא (1989)
תראו מי גם מדברת (1990)
תראו מי מדבר עכשיו (1993)
סיבוב שני לאהבה (1993)
צרות בכותרות (1994)
סימפוניית החיים (1995)
אפרודיטה הגדולה (1995)
ג'פרי (1995)
אמא (1996)
תמונה מושלמת (1997)
טעות בסנדק (1998)
המסיבה (2003)
מלחמתה של צ'ארלי (2003)
הרחק ממנה (2006)
לך תבין נשים (2007)
Montana Amazon‏ (2009)
שבר ענן (2011)
המסתנן (2016)


== קישורים חיצוניים ==
 אולימפיה דוקאקיס, במסד הנתונים הקולנועיים IMDb (באנגלית)
מרב יודילוביץ', אולימפיה דוקאקיס: "אנשים קראו לי אנטישמית", באתר ynet, 15 באפריל 2012
מרב יודילוביץ', אולימפיה דוקאקיס ב"רוז": קונצרט לשחקנית אחת, באתר ynet, 17 באפריל 2012
מאיה נחום-שחל, ‏אולימפיה דוקאקיס מצטיינת על בימת הקאמרי, באתר גלי צה"ל, 17 באפריל 2012


== הערות שוליים ==