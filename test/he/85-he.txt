סולטאן יעקוב (בערבית: السلطان يعقوب) הוא כפר לבנוני הנמצא במחוז אל-בקאע בנפת זחלה. הכפר מחולק למעשה לשני כפרים נפרדים: סולטאן יעקוב א-פוקא (السلطان يعقوب الفوقا, סולטאן יעקוב העילית), שנמצא בראש גבעה בולטת ותלולה, וסולטאן יעקוב א-תחתא (السلطان يعقوب التحتا, סולטאן יעקוב התחתית), שנמצא בעמק, למרגלות המורדות המערביים של הגבעה. ב-11 ביוני 1982, במהלך מלחמת לבנון הראשונה, התרחש מדרום לכפר קרב סולטאן יעקוב.
מדרום לסולטאן יעקוב א-תחתא שוכן הכפר כאמד א-לוז.
בכפר, המצוי כ-7 קילומטר ממערב לגבול לבנון - סוריה, קיימים בסיסים של ארגוני טרור פלסטיניים, בהם, החזית העממית לשחרור פלסטין - המפקדה הכללית, ארגונו של אחמד ג'יבריל, המקורב לסוריה והחזית העממית לשחרור פלסטין. במאי 2000, סביב מועד יציאת צה"ל מלבנון, תקף חיל האוויר הישראלי טנקי T-55 של ארגון ג'יבריל באזור סולטאן יעקוב והשמיד 9 טנקים. האזור היה מספר פעמים למוקד מתיחות בין הצבא הלבנוני ובין הארגונים הפלסטיניים על רקע הברחת נשק מסוריה ללבנון.


== ראו גם ==
קרב סולטאן יעקוב


== קישורים חיצוניים ==
סולטאן יעקוב (באנגלית)
תמונות מסולטאן יעקוב


== הערות שוליים ==