הקוטסוולדס (באנגלית: Cotswolds) הוא אזור בחלקה הצפוני של דרום-מערב אנגליה בעל נוף ייחודי, אשר מוגדר כאזור יופי טבעי יוצא דופן.
הקוסוולדס הוא אזור כפרי והררי ברובו השוכן על רמה ממזרח לעמק הסוורן והאייוון. הקצה הדרומי של האזור נמצא בעיר באת' והקצה הצפוני מגיע עד לכביש המהיר M40 סמוך לעיירה סטרטפורד אפון אייבון. בגודל 2,038 קמ"ר הקוטסוולדס נחשב לאזור היופי הטבעי יוצא הדופן הגדול באנגליה, מיקום הקוטסוולס בקרבת המרכזים העירוניים הגדולים באנגליה והנגישות בכבישים מהירים וקווי רכבת, הפכו את הקוטסוולדס לאחד האזורים המתויירים ביותר באנגליה.
אזור הקוטסוולדס מזוהה לאורך ההיסטוריה עם תעשיית הצמר וגידול כבשים ומאופיין בעיירות קטנות עם בתי אבן, עם שימוש נרחב באבן גיר בעלת גוון זהוב הייחודית לאזור הקוטסוולדס ומעניקה למבנים באזור מראה ייחודי.


== גאוגרפיה ==
אזור הקוסטוולדס המוגדר מתחלק בין מספר מחוזות כאשר רובו מהווה את הצד המזרחי של מחוז גלוסטרשייר, בנוסף לחלקים קטנים במחוז אוקספורדשייר ממזרח, ווריקשייר וווסטרשייר מצפון ומדרום סומרסט ווילטשייר. כאמור אזור הקוטסוולדס מאופיין באוכלוסייה כפרית, גבעות ועמקים עם מספר נהרות ונחלים שעוברים דרכו. מסביב לקוטסוולדס ישנם מספר מרכזים עירוניים שלא נכללים בשטחי אזור היופי הטבעי המוגדר, בהם העיר באת' מדרום, גלוסטר וצ'לטנהאם ממערב, סווינדון ואוקספורד ממזרח וכ-20 קילומטרים מצפון נמצאת העיר ברמינגהאם.


== תמונות ==


== קישורים חיצוניים ==
אודות הקוטסוולדס באתר מחוז קוטסוולדס.
cotswolds.com
the-cotswolds.org
מדריך מבקרים לקוטסוולדס.
סטיב אלן, ‏קוטסוולדס – אנגליה הכפרית ממערב ללונדון, באתר GoTravel