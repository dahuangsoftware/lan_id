צו פיוס הוא ארגון לא פוליטי ללא מטרות רווח, שמטרתו ליצור פיוס והידברות בתוך הציבור היהודי בישראל, זוכה פרס ירושלים לאחדות ישראל לשנת 2017.
הארגון הוקם ב-1996 על ידי קרן אבי חי, והחל את דרכו כמסע הסברה לאחר רצח רבין, שהעמיק את הקרע בחברה הישראלית, בין ימניים ושמאלנים ובין דתיים וחילוניים.


== פעילות הארגון ==
רוב פעילויות הארגון מתנהלות בשני מישורים:
גיבוש וליווי קבוצות הידברות, בהן משתתפים אנשים מקבוצות שונות בציבור היהודי בישראל.
מסעות הסברה המעודדים סובלנות והקשבה בין הקבוצות השונות.


=== פרויקטים מרכזיים ===
להלן רשימה של מספר פרויקטים מרכזיים שבהם פועל הארגון כיום:
חינוך משותף - עידוד הקמת בתי ספר ומסגרות חינוכיות משותפות לדתיים ולחילונים - כ-20 מסגרות הוקמו (נכון ל-ספטמבר 2016).
יחד בליגה - קבוצות כדורגל משותפות לדתיים ולחילונים שאינן מקיימות פעילות בשבת, המשחקות בליגה משותפת ומוכרות על ידי ההתאחדות לכדורגל בישראל.
המחנה המשותף - מחנה קיץ משותף לדתיים ולחילונים בגילאי 13–17 שמפעילה התנועה מדי קיץ מאז שנת 2013. למחנה הייתה תוכנית בת העוסקת ביזמות צעירה משותפת לדתיים ולחילונים המתקראת משנים עולם.
הארגון זכה בפרס ירושלים לאחדות ישראל בשנת 2017.


== ראו גם ==
סוף הדרך - תוכנית מציאות שהופקה בשיתוף צו פיוס
גשר (עמותה)


== קישורים חיצוניים ==
 אתר האינטרנט הרשמי של צו פיוס