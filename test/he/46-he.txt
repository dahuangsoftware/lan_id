אלון אקר (נולד בשנת 1960), שחיין עבר ישראלי, אלוף ישראל בשחייה.


== ביוגרפיה ==
אקר גדל בקיבוץ בית קמה והתאמן בקבוצת השחייה של קיבוצו, בהדרכת אברי גביש.


=== 1972 ===
בתחרות שנערכה בקיבוץ מעיין צבי (בריכת 25 מטר) באוגוסט 1972 קבע אקר במשחה ל-100 מטר חופשי שיא ישראלי חדש לגילאי 12 של 1:06.7 דקות ובמשחה ל-100 מטר פרפר שיא ישראלי חדש לגילאי 12 של 1:21.1 דקות.


=== 1974 ===
באליפות ישראל בשחייה לנוער שנערכה בווינגייט באוגוסט 1974 זכה אקר בשתי מדליות זהב, במשחה ל-100 מטר פרפר בתוצאה של 1:08.1 דקות ובמשחה ל-200 מטר מעורב אישי בשיא ישראלי חדש לגילאי 14 של 2:36.5 דקות.


=== 1975 ===


==== כינוס הפועל ====
בתחרויות השחייה של כינוס הפועל ה-10 שנערכו במאי 1975 סיים אקר פעמיים במקום שביעי, במשחה ל-100 מטר פרפר בתוצאה של 1:05.6 דקות ובמשחה ל-200 מטר פרפר בתוצאה של 2:27.5 דקות.
באליפות ישראל בשחייה שנערכה בספטמבר אותה שנה זכה אקר ב-5 מדליות, 3 כסף ו-2 ארד. מדליות כסף, במשחה ל-100 מטר פרפר בתוצאה של 1:04.2 דקות, אחרי מייק גרינשפן מהפועל גבעת חיים (1:01.2 דקות) ולפני דן שטרן מהפועל גוש זבולון (1:04.5 דקות), במשחה ל-200 מטר גב בתוצאה של 2:29.2 דקות, אחרי דב ניסמן מהפועל המעקים (2:20.6 דקות) ולפני ארז פרידלנדר מהפועל קישון (2:32.4 דקות) ובמשחה שליחים 4x200 מטר חופשי בתוצאה של 9:02.3 דקות. מדליות ארד, במשחה ל-100 מטר גב בתוצאה של 1:09.9 דקות, אחרי דב ניסמן (1:04.9 דקות) ורון קרמן ממכבי חיפה (1:06.0 דקות) ובמשחה ל-200 מטר פרפר בתוצאה של 2:20.6 דקות, אחרי דב ניסמן (2:17.5 דקות) ומייק גרינשפן (2:17.5 דקות).


=== 1976 ===
באליפות ישראל בשחייה שנערכה באוקטובר 1976 זכה אקר בשתי מדליות כסף, במשחה ל-200 מטר פרפר בשיא ישראלי חדש לגילאי 16 של 2:15.6 דקות, אחרי מייק גרינשפן (2:14.0 דקות) ולפני יורם כוכבי ממכבי תל אביב (2:21.6 דקות) ובמשחה ל-200 מטר גב בשיא ישראלי חדש לגילאי 16 של 2:25.8 דקות, אחרי דב ניסמן (2:25.3 דקות) ולפני אבי כרמל מברית מכבים עתיד (2:28.9 דקות).


=== 1977 ===


==== המכביה ====
בתחרויות השחייה של המכביה העשירית שנערכו בבריכת השחייה של אוניברסיטת תל אביב ביולי 1977 זכה אקר במדליית ארד, במשחה ל-200 מטר פרפר בתוצאה של 2:13.54 דקות, אחרי מייקל ספיר 2:07.72 דקות וריכרד דוידסון (2:10.69 דקות), שניהם מארצות הברית.


==== אלוף ישראל ====
באליפות ישראל בשחייה שנערכה בסוף ספטמבר אותה שנה זכה אקר ב-5 מדליות, 1 זהב, 1 כסף ו-3 ארד. מדליית זהב, במשחה ל-200 מטר פרפר בתוצאה של 2:11.93 דקות, לפני דב ניסמן (2:12.97 דקות) ומייק גרינשפן (2:13.60 דקות). מדליית כסף, במשחה שליחים 4x200 מטר חופשי בתוצאה של 8:48.22 דקות. מדליות ארד, במשחה ל-100 מטר פרפר בתוצאה של 1:01.14 דקות, אחרי מייק גרישפן (59.36 שניות) ודב ניסמן (1:01.12 דקות), במשחה ל-400 מטר מעורב אישי בתוצאה של 5:03.96 דקות, אחרי דב ניסמן (4:49.89 דקות) ויורם כוכבי (4:52.68 דקות) ובמשחה שליחים 4x100 מטר חופשי בתוצאה של 4:05.79 דקות.


== הערות שוליים ==