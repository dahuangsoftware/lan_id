רמי ברוך (נולד ב-30 באוגוסט 1955) הוא שחקן תיאטרון, טלוויזיה וקולנוע ומדבב ישראלי.


== ביוגרפיה ==
ברוך נולד וגדל בחיפה להורים ילידי רומניה. אביו רצה שיהיה לשני בניו תואר אקדמי, ולכן ברוך למד הנדסת אלקטרוניקה ועסק בזה במשך תקופה. כשהיה בן 17 התגלתה גלאוקומה בשתי עיניו, עינו השמאלית נפגעה, למרות טיפולים ממושכים. עקב המחלה לא גויס לצבא. החל לימודי משחק בבית צבי, אך לאחר שלושה חודשים הופסקו לימודיו. בוגר החוג למשחק של אוניברסיטת תל אביב.


== תיאטרון ==
בתיאטרון הקאמרי בו ברוך משחק מאז שנת 1986 כיכב בהצגות ב"ריצ'רד השלישי" של שייקספיר בתפקיד הרוצח, מדבידינקו ב"השחף", פודלויקסין ב"שידוכים", ב"עוץ לי גוץ לי" מאת אברהם שלונסקי ודובי זלצר בתפקיד המשרת, "יעקובי וליידנטל" מחזהו של חנוך לוין, צ'יבוטקין ב"שלוש אחיות", המבקר ב"מבקר המדינה", "בחוות החיות" בתפקיד בוגדנוב, פיליפ גלבורג ב"שברי זכוכית", הילד ב"נוצות", ב"הסוחר מוונציה" לפי שייקספיר בתפקיד גרציאנו, מיירם ב"בויטרה", הבן ב"מסע של אמא טאבורי", יוקי הספר ב"ראש משוגע", דרומיו ב"קומדיה של טעויות", הארזא ב"מיכאל קולהאס", קרום ב"קרום", וייסקופ ב"גטו" מאת יהושע סובול, ארנולף ב"בית ספר לנשים" מאת מולייר, וכן ב: "הריון", "רחם פונדקי", "פיקניק בחוסמסה", "כטוב בעיניכם", "אדון וולף" ו"מקום אחר ועיר זרה" על פי ספרה של מאיה ערד. ב-2007 שיחק ברוך את השופט למקה ב"הרטיטי את ליבי"( חנוך לוין) על תפקיד זה זכה בפרס שחקן השנה לתפקיד הראשי.
בתיאטרון בית ליסין הופיע בהצגות "פן" ו "ריקודו של ג'ינגיס כהן". במרכז התיאטרוני בנווה צדק בהצגה "הפטריוט", בתיאטרון הסמטה בהצגות "איש הרוח", "הזונה והליצן", "הבשורה". בתיאטרון תמונע בהצגה "שעונים" מחזה מאת דן קלאנזי בבימוי לי גילת מגלם את בנימין השען. בתיאטרון ילדים ונוער נחמן בהצגה "נחמן".
באפריל 2011 העלה בתיאטרון הקאמרי הצגת יחיד בשם "משפט פולארד" העוסקת בפרשת יונתן פולארד. ב-1 באוגוסט 2011 היא הוצגה בכנסת בהזמנתם של ח"כ רונית תירוש ויו"ר השדולה למען פולארד ח"כ אורי אריאל, בנוכחות חברי כנסת נוספים. ב-11 בספטמבר 2011 הודיע שלא יסכים להופיע עם ההצגה בקריית ארבע מטעמי מצפון.
בשנת 2012 גילם את דוד בן-גוריון במחזהו של אברהם ב. יהושע, "הילכו שניים יחדיו". כמו כן באותה שנה שיחק בהצגה "הם יורים גם בסוסים"
בשנת 2014 מגלם את וניה במחזהו של כריסטופר דוראנג "וניה, סוניה, מאשה ושפיץ" בקופרודוקציה של תיאטרון חיפה והתיאטרון הקאמרי.
בשנת 2015 מגלם את יהושע מעיין (האב) במחזהו של גדי ענבר "אח יקר" בתיאטרון הקאמרי.
בשנת 2015 מגלם גם את האב צביקה במחזהו של דרור קרן "על האש" בתיאטרון הקאמרי.
בשנת 2017 מגלם את האח אנדריי במחזהו של אנטון צ'כוב "שלוש אחיות" בהפקה משותפת של תיאטרון הקאמרי ותיאטרון הבימה.


== טלוויזיה וקולנוע ==
בטלוויזיה שיחק בסדרות רבות ביניהן "קשת וענן" (1983-1986), קו 300 (1997), "דב גרונר" (בה גילם את מנחם בגין), "כתר בראש", "המעלית", "מגרות הלב", "הפיג'מות" (אבא של אילן), "האי 2" (ראש מטה המשטרה), "על קצות האצבעות" כמנתח פלסטי.
בקולנוע הוא שיחק בסרטים: "קומפוט נעליים" (1985), "המאהב" (1985), "האינסטלטור" (1986), הקיץ של אביה" (1988), "שירת הסירנה" (1994), "חייל הלילה", "מלכת הכיתה", "אבא עושה בושות"
לאורך השנים השתתף ברוך בדיבוב סדרות שונות בהם "ספר", "וולטר מלון", "כח וידאו" ועוד' והופיע בקלטות ילדים רבות ביניהם "צילי וגילי עושות שמח", "גומות החן של זוהר" ועוד.


== פרסים ==

1980 - הפרס הראשון בפסטיבל עכו על ההצגה "פונדק הרוחות" של נתן אלתרמן.
1984 - הפרס הראשון בפסטיבל עכו על משחקו ב"ריקודו של ג'ינג'יס כהן".
1994 - הפרס הראשון בתיאטרונטו על משחקו בהצגת היחיד "הנמר" לפי מחזה של דריו פו בבימוי עמי דיין.
1994 - פרס רוזנבלום לאמנויות הבמה (פרס מלגה) של עיריית תל אביב-יפו.
1998 - "פרס התיאטרון הישראלי" לשחקן בתפקיד משנה על משחקו במחזה "הזונה מאוהיו" מאת חנוך לוין.
2001 - פרס השחקן המצטיין על שם אבנר חזקיהו.
2008 - "פרס התיאטרון הישראלי" לשחקן השנה על משחקו בהצגה "הרטיטי את לבי" מאת חנוך לוין.
פרס על שם אברהם בן יוסף - חמש פעמים.
2016 פרס השחקן המצטיין בחג המחזמר על תפקידו במחזמר המקורי "סירות בודפשט"


== חיים פרטיים ==

רמי ברוך נשוי לשחקנית אסתי קוסוביצקי, ולהם שני ילדים.


== קישורים חיצוניים ==

 רמי ברוך, במסד הנתונים הקולנועיים IMDb (באנגלית)
רמי ברוך, בפרויקט "אישים" לתיעוד היצירה הישראלית
רמי ברוך, במאגר הידע העברי לקולנוע ישראלי ועולמי "אידיבי"
רמי ברוך, באתר תיאטרון הקאמרי
 רמי ברוך, ‏מי מפחד מתיאטרון בפני ילדים ונוער? - וידאו, באתר הערוץ האקדמי, 17 במרץ 2008
שרית פוקס, "אני חושב שאני יפה. תבואו ותסתרו את זה": ראיון עם רמי ברוך, באתר nrg‏, 24 באפריל 2010
קשת וענן : "אחד מי יודע" ו-"חד גדיא", באתר יוטיוב.
משפט פולארד, באתר יוטיוב.
ערוץ הכנסת- רמי ברוך ו"פולארד", 15.6.11, באתר יוטיוב.
רמי ברוך עושה בית ספר לנשים - התיאטרון הקאמרי, באתר יוטיוב.
כתבה על בית ספר לנשים בערוץ 1 - תיאטרון הקאמרי, באתר יוטיוב.
לקראת הצגתו של א.ב.יהושוע, הילכו שנים יחדיו - חדשות 2, באתר יוטיוב.
חוצה ישראל : רינו צרור בראיון עם רמי ברוך, באתר יוטיוב.
ספר אודיו באייקאסט רמי ברוך קורא פויגלמן מאת אהרון מגד, באתר יוטיוב.
נאמן לעצמו: רמי ברוך לא מתפשר ולא מתחרט, באתר מעריב השבוע, 1 בספטמבר 2014
נעמה לנסקי, ‏תיאטרון הבית, באתר ישראל היום, 22 באפריל 2016


== הערות שוליים ==