המלכה (באנגלית: The Queen) הוא סרט דרמה בריטי משנת 2006 בבימויו של סטיבן פרירס, אודות המלכה אליזבת השנייה (הלן מירן) המתמודדת עם מותה של הנסיכה דיאנה ועם הביקורת התקשורתית על ניכורה מן העם. בסרט משחקים גם מייקל שין כטוני בלייר, ראש ממשלת בריטניה, וג'יימס קרומוול כפיליפ, הדוכס אדינבורו. הסרט זכה לביקורות חיוביות והיה מועמד לשישה פרסי אוסקר שמתוכם הוא זכה בפרס אוסקר לשחקנית הטובה ביותר עבור משחקה של מירן.
הסרט יצא בארצות הברית באוקטובר 2006 וב-15 בספטמבר 2006 בבריטניה. בישראל הסרט יצא ב-25 בינואר 2007.


== עלילה ==
הסרט מתחיל ביום שלאחר הבחירות בבריטניה ב-1997, כשטוני בלייר (מייקל שין), יושב ראש מפלגת הלייבור, השיג את הרוב להרכיב ממשלה. בלייר מגיע למלכה אליזבת (הלן מירן) במטרה להתבקש להרכיב ממשלה. המלכה מביעה באוזניו חשש מסוים לגבי רעיונו "לחדש" את המדינה, אך בלייר מבטיח שהוא יכבד את המונרכיה.
לאחר מספר חודשים, הנסיכה דיאנה נהרגה בתאונת דרכים במנהרה ברחוב Pont de l'Alma בפריז. המלכה מחליטה להתייחס לאירוע כאל אבל פרטי בניגוד לדעת בנה, הנסיך צ'ארלס (אלכס ג'נינגס), שסובר שצריך לפתוח את הלוויתה של הנסיכה לציבור. ככל שהזמן עובר כך גוברת התרעומת על משפחת המלוכה עקב התנהגותה המנוכרת. למרות הפצרותיו של בעלה, הדוכס פיליפ (ג'יימס קרומוול), שלא להתייחס לתקשורת המלכה מחליטה לצאת בשידור טלוויזיה ולנחם את העם בעצתו של בלייר.
מספר חודשים לאחר מכן, בלייר והמלכה נפגשים שנית. במפגש בלייר מעריך שאהדתו של הציבור כלפי המלכה ומשפחתה התחזק בעקבות הפרשה. והמלכה מביעה רצון "לחדש" את המונרכיה.


== צוות שחקנים ==
הלן מירן – אליזבת השנייה, מלכת הממלכה המאוחדת
מייקל שין – ראש ממשלת בריטניה, טוני בלייר
ג'יימס קרומוול – פיליפ, דוכס אדינבורו
הלן מקרורי – שרי בלייר
אלכס ג'נינגס – צ'ארלס, נסיך ויילס
רוג'ר אלם – רובין ג'אנוורין
סילביה סיימס – אליזבת, המלכה האם


== ביקורות והכנסות ==
הסרט זכה לביקורות חיוביות ממבקרי הקולנוע. אתר Rotten Tomatoes המרכז ביקורות קולנוע העניק לסרט דירוג של 97%. הופעתה של הלן מירן זכתה לביקורות מהללות. הסרט הופיע לראשונה בפסטיבל הסרטים של ונציה ששם מירן קיבלה קימת כבוד במשך כחמש דקות. בנוסף, הסרט קיבל מספר רב של מועמדויות וזכיות לפרסים יוקרתיים.
הסרט זכה להצלחה קופתית מרובה ברחבי העולם. נכון ל-2011 הסרט הכניס כ-56,441,711 מיליון דולר בארצות הברית וכ-66,942,417 מיליון דולר בחוץ לארץ.


== פרסים ומועמדויות ==


=== זכיות ===
פרס אוסקר לשחקנית הטובה ביותר (הלן מירן)
פרס גלובוס הזהב לשחקנית הטובה ביותר - סרט דרמה (הלן מירן)
פרס גלובוס הזהב לתסריט הטוב ביותר (פיטר מורגן)
פרס גילדת שחקני המסך לשחקנית הטובה ביותר בסרט קולנוע (הלן מירן)
פרס באפט"א לסרט הטוב ביותר
פרס באפט"א לשחקנית המשנה הטובה ביותר (הלן מירן)


=== מועמדויות ===
פרס אוסקר לסרט הטוב ביותר
פרס אוסקר לבמאי הטוב ביותר (סטיבן פרירס)
פרס אוסקר לתסריט המקורי הטוב ביותר (פיטר מורגן)
פרס אוסקר לפסקול המקורי הטוב ביותר (אלכסנדר דיספלאט)
פרס אוסקר לעיצוב התלבושות הטוב ביותר (קונסטולה ביול)
פרס גלובוס הזהב לשחקן הטוב ביותר - סרט דרמה
פרס גלובוס הזהב לבמאי הטוב ביותר (סטיבן פרירס)
פרס באפט"א לסרט הבריטי הטוב ביותר
פרס באפט"א לבמאי הטוב ביותר (סטיבן פרירס)
פרס באפט"א לשחקן המשנה הטוב ביותר (מייקל שין)
פרס באפט"א לתסריט המקורי הטוב ביותר (פיטר מורגן)
פרס באפט"א למוזיקה הטובה ביותר (אלכסנדר דיספלאט)
פרס באפט"א לעריכה הטובה ביותר (לואיסה זאקאטרי)
פרס באפט"א לעיצוב התלבושות הטוב ביותר (קונסטולה ביול)
פרס באפט"א לעיצוב האיפור הטוב ביותר (דניאל פיליפס)


== קישורים חיצוניים ==
 אתר האינטרנט הרשמי של המלכה
"המלכה", ביקורת על הסרט באתר "עין הדג"
יעל שוב, המלכה המשרתת - ביקורת על "המלכה", באתר Time Out תל אביב, 25 בינואר 2007
 "המלכה" במסד הנתונים הקולנועיים IMDb (באנגלית)
 "המלכה" באתר AllMovie
"המלכה" באתר Rotten Tomatoes
"המלכה" באתר Box Office Mojo
"המלכה" באתר אידיבי
"המלכה" באתר סרטים
"המלכה" באתר Metacritic
"המלכה" באתר TV.com