ג'וזף מייקל "ג'ו" מנגניילו (באנגלית: Joseph Michael "Joe" Manganiello; נולד ב-28 בדצמבר 1976) הוא שחקן, במאי, מפיק ומחבר אמריקאי. ידוע בעיקר בשל תפקידו בסדרה דם אמיתי אשר עליו זכה בשנת 2011 בפרס סאטורן.


== שנותיו המוקדמות ==
מנגניילו נולד בפיטסבורג, פנסילבניה, ויש לו אח צעיר תחת השם ניקולס. בתיכון היה מנגניילו קפטן קבוצת הפוטבול ושיחק בתפקיד ראשי במחזמר אוקלהומה! אשר הועלה בבית ספרו. לאחר מספר פציעות ואף מתיחה בשריר בברך גברה התעניינותו של מנגניילו במשחק ובימוי. את לימודיו התיכוניים סיים בשנת 1995 ולאחר מכן שלח בקשה להתקבל למחלקת האומנות של אוניברסיטת קרנגי מלון, בקשתו נדחתה ולכן החל ללמוד באוניברסיטת פיטסבורג. שנה לאחר מכן שלח בקשה לקרנגי מלון שוב והתקבל לאוניברסיטה. בשנת 2000 סיים מנגניילו עם תואר במשחק. במהלך לימודיו טייל בין ניו יורק ללוס אנג'לס במטרה להשיג אודישנים שונים וכך יצר לעצמו קשרים בתחום המשחק.


== קריירה ==
לאחר סיום לימודיו עבר מנגניילו ללוס אנג'לס וחתם עם סוכנות כשרונות. שלושה ימים לאחר החתמתו בסוכנות נבחן לסרט ספיידרמן על תפקידו של פיטר פארקר אך לבסוף קיבל את תפקידו של פלאש תומפסון ושיחק בסרט לצדם של טובי מגוויר, קירסטן דאנסט, וילם דפו וג'יימס פרנקו. הוא השתתף גם בסרט ההמשך ספיידרמן 3 בהופעת אורח ללא טקסט. במקביל הופיע מנגניילו בסדרות שונות בתפקידי אורח כמו לאס וגאס. ב-2007 הופיע בסדרה סקראבס בתפקיד אורח וגם בסדרה ER. במקביל הופיע מנגניילו במספר פרקים של הסדרה איך פגשתי את אמא של רשת CBS.
ב-2008 הצטרף לצוות השחקנים של הסדרה מגרש ביתי ושיחק בה במשך שלוש עונות.
בשנת 2009 שיחק בסרט מאחורי קווי האויב: קולומביה והשתתף בסדרה מדיום. בנוסף הופיע מנגניילו בשלוש הגרסאות של הסדרה CSI.
בשנת 2010 שיחק בפרסומת של הרשת טאקו בל.
בשנת 2012 שיחק בדרמה הרומנטית "למה לצפות כשאתם מצפים" לצד ג'ניפר לופז וקמרון דיאז.
אתר האינטרנט BuddyTV דירג אותו במקום הרביעי ברשימת הגברים הסקסיים בטלוויזיה לשנת 2010, שנה לאחר מכן עלה בדירוג למקום השני ברשימה. ב-2012 דורג במקום השביעי ובשנת 2013 ירד בדירוג למקום ה-55 ברשימה.
ב-29 באוגוסט 2016 הוכרז כי מנגניילו צפוי לגלם את דמות הנבל מעולם הקומיקס של DC קומיקס, דת'סטרוק לאחר שבן אפלק (שגם מגלם את באטמן) שכתב וביים את סרט הסולו החדש של באטמן כחלק מהיקום הקולנועי של DC קומיקס, פרסם בחשבון הטוויטר שלו סרטון שבו נראה שהוא סיים לצלם סצנה שבה דת'סטרוק מופיע. מספר שעות לאחר מכן שמועה זאת אושרה בידי פורבס.


== חיים אישיים ==
מנגניילו אוהד של פיטסבורג סטילרס ואף ביים והפיק סרט תיעודי על הקבוצה תחת השם "DieHardz".
בדצמבר 2014 התארס לשחקנית והדוגמנית סופיה ורגרה, הם התחתנו ב-21 בנובמבר 2015.


== פילמוגרפיה ==


=== קולנוע ===
2002: ספיידרמן
2009: מאחורי קווי האויב: קולומביה
2012: למה לצפות כשאתם מצפים
2012: מג'יק מייק
2017: דרדסים: הכפר האבוד (דיבוב)
2018 : הבאטמן


=== טלוויזיה ===
2006: CSI
2006: לאס וגאס
2006-2012: איך פגשתי את אמא
2007: סקראבס
2007: ER
2008-2010: עד המוות
2008-2010: מגרש ביתי
2009: CSI: מיאמי
2009: מדיום
2010: CSI: ניו יורק
2010-הווה: דם אמיתי
2011: שני גברים וחצי
2012: צווארון לבן


== קישורים חיצוניים ==

 ג'ו מנגניילו, במסד הנתונים הקולנועיים IMDb (באנגלית)


== הערות שוליים ==