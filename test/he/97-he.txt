פז בש (נולדה ב-28 ביוני 1983) היא רוכבת אופניים ישראלית. אלופת ישראל בשנים 2012-2014. ב-2014 רכבה במסגרת קבוצת הנשים המקצועית הבלגית - טופספורט פלנדרן. ‏ב-2016, רכבה בקבוצה הבלגית Autoglass Wetteren-Group Solar. היא רוכבת (נכון ל-2017) בקבוצה הישראלית IGP.


== מרוץ ערד 2016 ==
פז בש נחשבה כמועמדת מובילה לייצוג ישראל באופני כביש באולימפיאדת ריו דה ז'ניירו (2016). כרוכבת בנבחרת ישראל, נטלה בש חלק במרוץ ערד שנערך במרץ 2016. במרוץ הראשון בסדרת שלושת המרוצים החד-יומיים ניצחה שני בלוך ובעקבות ניצחון זה הורה הצוות המקצועי של הנבחרת הישראלית לכל שאר הרוכבות הישראליות, לעבוד עבור שני בלוך בשני המרוצים שנותרו. במרוץ השני סיימה פז בש שנייה (לאחר רוכבת מקפריסין שניצחה במרוץ) ושני בלוך סיימה שלישית. הצוות המקצועי של נבחרת ישראל הישעה את פז בש מהנבחרת בסיום המרוץ בשל אי-ציותה להוראותיו (שפגע בסיכוי להביא רוכבת ישראלית לאולימפיאדה) ובכך בא לסיומו ניסיונה להגיע למשחקים האולימפיים.


== הישגים בולטים ==
2011 - מקום שלישי באליפות ישראל במרוץ כביש (רמות נפתלי)
2012 - אלופת ישראל במרוץ נגד השעון
2013 - אלופת ישראל במרוץ נגד השעון, (אורים)
2013 - אלופת ישראל במרוץ כביש (עפולה)
2014 - אלופת ישראל במרוץ נגד השעון, (כביש 9)
2014 - אלופת ישראל במרוץ כביש (בית גוברין)
2016 - אלופת ישראל במרוץ נגד השעון (עתלית).


== קישורים חיצוניים ==
פז בש ב-Cycling Archives.
פז בש באתר procyclingstats
אייבי גילת, פז בש, לא יורדת מהפודיום, מגזין MBA, ‏8 במאי 2013


== הערות שוליים ==