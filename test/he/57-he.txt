עמית ימין (נולד בשנת 1975) הוא אלוף משנה בצה"ל, המשמש מפקד חטיבת ביסלמ"ח. קודם לכן שימש ראש תורת חי"ר וצנחנים במפקדת קחצ"ר, מפקד חטיבת עציון ומפקד גדוד לביא.


== שירות צבאי ==
ימין התגייס לצה"ל בשנת 1993, והתנדב לצנחנים. עבר את הגיבוש ליחידות החטיבתיות והתקבל ליחידת מגלן. לאחר טירונות צנחנים עבר מסלול הכשרה כלוחם ביחידה. לאחר סיום המסלול השלים קורס קציני חי"ר. בסיום קורס הקצינים שב ליחידה כמפקד צוות. בהמשך שימש כסגן מפקד פלגה ולקח חלק בלחימה בדרום לבנון. לאחר מכן שימש כמפקד פלגה ביחידה. בהמשך מונה לקצין האג"ם של יחידת מגלן. לאחר שסיים את תפקידו, עבר לחטיבת הצנחנים, שם מונה לסגן מפקד גדוד 101, ושימש בתפקיד בין היתר במבצע חומת מגן. לאחר מכן שימש כמפקד מחזור בבא"ח צנחנים.
בשנת 2007 הועלה לדרגת סא"ל ומונה למפקד גדוד לביא, ושימש בתפקיד עד שנת 2009. בהמשך שימש כמפקד בא"ח כפיר בין השנים 2009–2011, לאחר מכן מונה לקצין אג"ם של אוגדת איו"ש, ושימש בתפקיד בין השנים 2011–2013. ב-14 ביולי 2013 הועלה לדרגת אל"ם ומונה למפקד חטיבת עציון, בתפקידו כיהן עד 30 באוגוסט 2015. בשנת 2015 מונה לראש תורת חי"ר וצנחנים במפקדת קצח"ר, ושימש בתפקיד עד יולי 2017. ב-15 באוגוסט 2017 מונה למפקד חטיבת ביסלמ"ח.


== קישורים חיצוניים ==
אלעד שפינדל, במחנה, ‏איו"ש: "ארגון החמאס מרים את הראש מעל לפני השטח", באתר ‏mako‏‏, ‏10 במאי 2012‏.
שי פוגלמן, חטיבת כפיר נוסדה כדי לשרת בשטחים. חמש שנים אחרי, תוצאות הניסוי ניכרות בשטח, באתר הארץ, 10 ביוני 2010.
דנה פטרוב, ‏אל“ם עמית ימין נכנס לתפקידו כמח"ט עציון, באתר צה"ל, 14 ביולי 2013.
שי לוי, ‏עשור לחומת מגן: מה נשתנה, באתר ‏mako‏‏, ‏29 במרץ 2012‏.
יוחאי עופר, שנה לחטיפת הנערים: הפלסטינים חוששים מאירוע דומה, באתר nrg‏, 29 במאי 2015.
עמית ימין, ‏"עוז רוחכם הוא הרוח במפרשינו", באתר צה"ל, 30 באוגוסט 2015.
יואב זיתון, מח"ט עציון מסכם תקופה: "לעזור לפלסטינים", באתר ynet, 5 בספטמבר 2015.
אמיר בוחבוט‏, מפקד חטיבה בתרגיל הגיס הצפוני: "מוכנים לכל תרחיש עם חיזבאללה", באתר וואלה! NEWS‏, 06 בספטמבר 2017.


== הערות שוליים ==