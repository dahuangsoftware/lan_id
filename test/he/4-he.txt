רבי יהוסף בן חנן בן נתן האזובי מפרפיניאן היה מגדולי חכמי יהדות פרובנס ופייטניה במאה ה-12. מכונה גם בקצרה בן חנן.


== ביוגרפיה ==
נולד לרבי חנן בן נתן האזובי, חי ופעל בפרפיניאן. הוא היה אביו של רבי שמואל האזובי ורבו של רבי אברהם בדרשי.
רבי טודרוס בן יהודה אבולעפיה כתב עליו: "אזוב יכנוהו, ומה נעים אזוב ארזים לא עממוהו".


== כתביו ==
"קערת כסף" - שיר בן 130 חרוזים (כמנין השקלים ששקלו קערות הכסף בנדבת הנשיאים למשכן - במדבר ז, יג), שבהם הוא מעורר את בנו ר' שמואל ללכת בדרך התורה ולהגות בה תמיד.
"ספר מילואים" - הספר הוזכר בשו"ת הרשב"א לרבי שלמה בן אברהם אבן אדרת ותוכנו אינו ידוע
"אגיד חסדי הא-ל" - לחג השבועות.
"אזכור ימים מקדם" - על עשרת הרוגי מלכות.
"איה נא חסדיך ה'" - סליחה.


== לקריאה נוספת ==
חיים שירמן, השירה העברית בספרד ובפרובאנס, ספר שני, חלק א': מיוסף קמחי עד יהוסף האזובי; מבחר שירים וסיפורים מחורזים ערוכים ומבוארים בצירוף מפתחות וציורים, בידי חיים שירמן, ירושלים: הוצאת מוסד ביאליק; תל אביב: הוצאת דביר, ה'תשי"ז, 1956.


== קישורים חיצוניים ==
שמואל יוסף פין, ‏הר"ר יוסף ... אזובי מפרפיניאן, בתוך "כנסת ישראל", עמ' 455, באתר HebrewBooks


== הערות שוליים ==