הפלוגה התשיעית (ברוסית: 9 рота) הוא סרט מלחמה רוסי משנת 2005 בבימויו של פיודור בונדרצ'וק המגולל את קורותיהם של מגויסים חדשים לצבא ברית המועצות בסוף שנות ה-80, הנוסעים מקרסנויארסק לאפגניסטן בתקופת מלחמת אפגניסטן.
צילומי הסרט נערכו מה-25 במאי עד ה-12 באוקטובר 2004 בחצי האי קרים, באוזבקיסטן ובמוסקבה. הסרט יצא לאקרנים ב-29 בספטמבר 2005 בבלארוס, קזחסטן, רוסיה ואוקראינה. למעלה מ-2 מיליון איש צפו בשבוע הראשון להקרנתו של הסרט שהפך לשובר קופות והרוויח 25,555,809 דולר לעומת תקציב של 6,700,000 מיליון דולר וזכה בפרס נשר הזהב בקטגוריית הסרט הטוב ביותר ובפרס ניקה בקטגוריית הסרט הטוב ביותר לשנת 2005.
הסרט היה לסרט הרוסי המכניס ביותר לשנת 2005.


== תקציר עלילת הסרט ==
השנה היא 1988 בתחנת הגיוס של הצבא האדום בקרסנויארסק. מגויסים חדשים הידועים בכינויים, צ'וגון, ליוטי, וורוביי, ז'וקונדה, סטאס, ריאבה ואחרים מגיעים למחנה טירונות לקראת שליחתם לאפגניסטן, בה הצבא האדום מנהל מלחמה. הם מעבירים את מחנה הטירונות בפרגנה שבאוזבקיסטן הסובייטית, שם מצטרף למגויסים חייל המכונה פינוצ'ה. הם מתוודעים למפקדם, הקצין דיגאלו, לוחם מצולק מהמלחמה שחזר לאחר מספר סבבים באפגניסטן.
לאחר כמה חודשי טירונות כולם (למעט פינוצ'ה וריאבה) נשלחים להצטרף לפלוגה התשיעית של המשמר העצמאי של הרגימנט המוטס ה-345 באפגניסטן, היכן שמשרתים גם הקצין חוחול והסרג'נט הבכיר קובאשי. קבוצת הצנחנים מקבלים משימה להגן על גבעה מבודדת בכל מחיר.
הצנחנים נאחזים בגבעה בכל כוחם ונלחמים בלוחמי מוג'הידין המנסים לכבוש מהם את הגבעה. לאחר קרב יריות ממושך, הלוחמים סופגים אש מירי מרגמות לעברם, היחידה מצליחה להיאחז בגבעה אך במחיר רבים מותם של רבים מאנשיה, למעשה רק ליוטי נשאר בחיים לספר אודות גבורת חבריו ליחידה.


== צוות שחקנים ודמויות ==


== ביקורות ==
הסרט זכה לביקורות מעורבות, אך נשיא רוסיה ולדימיר פוטין שצפה בסרט נהנה ממנו מאוד ושיבח אותו כסרט ריאליסטי מאוד.


== פרסים ומועמדויות ==


== השוואת האירועים בסרט לאירועים במציאות ==
בסרט מתואר שרק חייל אחד מהפלוגה הצליח לשרוד ונאמר כי הוא נשכח על ידי הפיקוד בשל הנסיגה הסובייטית מאפגניסטן. במציאות, הפלוגה התשיעית, שהיא למעשה המשמר העצמאי של הרגימנט המוטס ה-345 נקלעה לקרב יריות עקוב מדם על גבעה 3234 בין ה-7 ל-8 בינואר 1988. חיילי המשמר הצליחו להרוג בין מאתיים למאתיים וחמישים מחבלי מוג'הידין והיחידה איבדה 6 מאנשיה. 28 אחרים מתוך 39 החיילים הצליחו להינצל אף שנפצעו קשה. ארבעה מהחיילים ההרוגים עוטרו בעיטורי גיבור ברית המועצות לאחר מותם. היחידה הצליחה ליצור קשר עם הפיקוד ובאמצעות הנחיית מפקדהּ, קולונל ולרי ווסטרוטין, הצליחה לחלץ את הפצועים במסוק.


== ראו גם ==
השורד האחרון


== קישורים חיצוניים ==

 "הפלוגה התשיעית" במסד הנתונים הקולנועיים IMDb (באנגלית)
 "הפלוגה התשיעית" באתר AllMovie
"הפלוגה התשיעית" באתר Rotten Tomatoes
 אתר האינטרנט הרשמי של הפלוגה התשיעית


== הערות שוליים ==