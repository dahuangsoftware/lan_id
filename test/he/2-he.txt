דייגו אורלנדו בנאליו (באיטלקית: Diego Benaglio; נולד ב-8 בספטמבר 1983) הוא שוער כדורגל שווייצרי המשחק בקבוצת מונקו ובנבחרת שווייץ. בנאליו מתנשא לגובה של 1.93 מטר.


== קריירת מועדונים ==
בנאליו החל את הקריירה המקצועית שלו בגראסהופרס ציריך אליה הגיע מבאדן. עם גראסהופרס זכה באליפות שווייץ ב-2001. בשנת 2002 עבר לשטוטגרט הגרמנית, אך שם לא שיחק אף לא משחק אחד, ונאלץ לעבור לקבוצת המשנה ב-2003. בקיץ 2005 עבר לנסיונאל מפורטוגל כמחליפו של הנריק הילאריו שעזב לצ'לסי האנגלית. בחלון העברות של ינואר 2008, עבר לוולפסבורג. שמונה ימים לאחר מכן ערך את הופעת הבכורה שלו ברבע גמר הגביע הגרמני נגד שאלקה 04. במשחק זה עצר בנאליו פנדל שסייע לקבוצתו לעבור שלב. בעונת 2008/2009 זכה עם וולפסברוג באליפות גרמניה לראשונה בתולדות המועדון.
ב-16 ביוני 2017 חתם על חוזה בקבוצת מונקו מליגת העל הצרפתית.


== נבחרת לאומית ==
בנאליו זומן לראשונה לסגל נבחרת שווייץ לקראת משחקי מונדיאל 2006 כשוערה השלישי של הנבחרת. ביורו 2008 החליט המאמן קובי קון לשחק עם בנאליו כשוער ראשון. במונדיאל 2010 עמד בשער הנבחרת בשלושת המשחקים בשלב הבתים, כאשר ספג שער אחד בלבד, מרגלי מארק גונסאלס, בהפסד 1-0 מול צ'ילה. בנאליו רשם 3 הופעות במשחקים האולימפיים באולימפיאדת לונדון 2012, כאשר שימש כקפטן הקבוצה במהלך הטורניר. בנאליו היה השוער הראשון של שווייץ גם במונדיאל 2014, בו הודחה שווייץ בשמינית הגמר על ידי ארגנטינה. לאחר המונדיאל פרש בנאליו מהנבחרת.


== תארים ==
גראסהופרס ציריך:
אליפות שווייץ: 2000/2001

וולפסבורג:
אליפות גרמניה: 2008/2009
הגביע הגרמני: 2014/2015


== קישורים חיצוניים ==

פרופיל השחקן באתר וולפסבורג
פרופיל באתר פיפ"א
פרופיל באתר TransferMarkt
פרופיל באתר Fussballdaten.de (בגרמנית)
פרופיל באתר Soccerway
פרופיל באתר worldfootball.net
פרופיל באתר National Football Teams
פרופיל באתר footballdatabase.eu