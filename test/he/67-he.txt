קרנרבון (באנגלית: Carnarvon) היא עיירת חוף במדינת אוסטרליה המערבית שבאוסטרליה. העיר שוכנת במרחק 900 ק"מ מצפון לבירת המדינה פרת', על שפך נהר גאסקויין (Gascoyne) לחוף האוקיינוס ההודי. מדרום לעיירה משתרע מפרץ הכרישים שהוא אתר מורשת עולמית ושונית נינגלו, גם כן אתר מורשת עולמית, משתרעת מצפון לעיירה. אוכלוסיית העיירה מנתה 4559 תושבים במפקד 2011. קרנרבון נוסדה בשנת 1883 כנמל וכמרכז אספקה לאזור הסובב אותה. העיירה נקראה על שם הנרי הרברט (Henry Herbert), הרוזן מקרנרבון, לשעבר שר המושבות בממשלת בריטניה.
ענפי הכלכלה העיקריים של העיירה הם:
כריית מלח.
חקלאות (בעיקר בננות ועגבניות).
גידול בקר, כבשים ועיזים.
דיג (בעיקר פראוניים)
תיירות.
במהלך שנות השישים של המאה העשרים הציבה נאס"א תחנת מעקב ליד העיירה כדי לתת תמיכה לתוכנית אפולו ולתוכנית ג'מיני. התחנה נסגרה באמצע שנות השבעים ורק היסודות של מתקני התחנה שרדו. בשנות השבעים בנתה תחנת רדיו אוסטרליה במקום משדר בגלים קצרים ששידר לאירופה ולאסיה.


== קישורים חיצוניים ==

אתר הבית של מחוז קרנרבון
מידע על קרנרבון מתוך אתר אוסטרלי על מקומות יישוב
תמונות משיטפונות בשנת 2010 מתוך אתר www.abc.net.au


== הערות שוליים ==