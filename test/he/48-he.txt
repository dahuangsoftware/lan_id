יאן ואן ריבק (Jan van Riebeeck; ‏21 באפריל 1619 - 18 בינואר 1677) היה איש מינהל באימפריה ההולנדית. הוא ידוע בעיקר בשל כך שייסד ב-1652 את המצודה שהייתה לימים לעיר קייפטאון, מאחז הקבע האירופי הראשון בדרום אפריקה, ופיקד עליה עד שנת 1662.
הוא נולד בקולמבורך שבהולנד לאב מנתח וגדל בסחידם. בשנת 1649 נשא לאישה את מאריה דה לה קוולרי (נפטרה בשנת 1664 והיא בת 35 במלאקה, כיום חלק ממלזיה). לשניים נולדו שמונה ילדים, רובם נפטרו בילדותם. בנם, אברהם ואן ריבק, אשר נולד בקייפ, שימש מאוחר יותר כמושל הכללי של הודו המזרחית של הולנד (לימים אינדונזיה).
ואן ריבק נחשב לאבי האומה הדרום-אפריקאית, בעיקר בקרב צאצאי הבורים, ודמותו הופיעה החל משנות הארבעים ועד שנת 1993 על כל שטרות הכסף של הראנד הדרום אפריקאי, וכן על גבי בולים.


== קישורים חיצוניים ==