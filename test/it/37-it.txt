Patrick Hart Cash (Melbourne, 27 maggio 1965) è un allenatore di tennis ed ex tennista australiano, vincitore di Wimbledon nel 1987. 


== Carriera ==
Detto "il pirata", giocatore specialista dei campi erbosi, è stato un grande interprete del serve & volley (servizio-volée). Spettacolare, irruente, aggressivo e rissoso, dotato di gran classe, è stato spesso perseguitato da infortuni. Nel mondo del tennis, è molto celebre oltre che per il trionfo a Wimbledon nel 1987, per la bandana a scacchi che indossava prima di ogni partita, che con il tempo è diventato il marchio di fabbrica, del tennista australiano.
Ha debuttato nel tennis professionistico ATP nel 1982. Nel circuito ATP ha vinto 7 tornei di singolare e 12 di doppio.
Nel 1987 ha trionfato nel prestigioso torneo di Wimbledon battendo in finale in tre set Ivan Lendl. In quell'occasione, sfidando il rigido cerimoniale del torneo londinese, inaugurò la prassi, ancora oggi seguita, della "scalata" del vincitore alle tribune del central court per i festeggiamenti di rito con il proprio clan.
Ha vinto due volte la Coppa Davis con l'Australia nel 1983 e nel 1986, in entrambe le circostanze battendo in finale a Melbourne la Svezia per 3-2. Nella finale del 1983 giocò come singolarista, perdendo contro Mats Wilander e vincendo contro Joakim Nyström. Nella finale del 1986 fu artefice della conquista di tutti e tre i punti per la propria squadra, vincendo sia i due singolari (contro Stefan Edberg e Mikael Pernfors) che il doppio (giocato con John Fitzgerald contro Edberg e Jarrid).
Cash nonostante fosse uno dei tennisti più forti del circuito all'epoca, non ha mai visto la propria carriera decollare, a causa di gravi infortuni a schiena, tendini e ginocchia (uno rotto a causa delle porte di un ascensore). Non fu pertanto più in grado di replicare il successo a Wimbledon e le finali agli Australian Open, e la sua carriera di singolarista fu interrotta relativamente presto. Giocò a lungo invece come doppista, riportando anche qualche successo, fino al 1996.
Attualmente allena la tennista statunitense CoCo Vandeweghe.


== Statistiche ==


=== Singolare ===


==== Vittorie (7) ====


==== Finali perse (5) ====


=== Doppio ===


==== Vittorie (12) ====
1982: Adelaide (con Chris Johnstone)
1983: Sydney (con Mike Bauer)
1983: Brisbane (con Paul McNamee)
1984: Houston (con Paul McNamee)
1984: Houston WCT (con Paul McNamee)
1984: Aix-En-Provence (con Paul McNamee)
1984: Queen's (con Paul McNamee)
1985: Las Vegas (con John Fitzgerald)
1987: Montreal (con Stefan Edberg)
1990: Sydney (con Mark Kratzmann)
1990: Hong Kong (con Wally Masur)
1996: Pinehurst (con Patrick Rafter)


== Finali nei tornei del Grande Slam ==


=== Singolare ===


==== Vittorie (1) ====


==== Finali perse (2) ====


=== Doppio ===


==== Finali perse (2) ====


== Altri progetti ==

 Wikiquote contiene citazioni di o su Pat Cash
 Wikimedia Commons contiene immagini o altri file su Pat Cash


== Collegamenti esterni ==
(EN) Sito ufficiale, patcash.co.uk.

(EN) Pat Cash, su atpworldtour.com, ATP Tour Inc. 
(EN) Pat Cash, su itftennis.com, ITF. 
(EN) Pat Cash, su daviscup.com, ITF. 
(EN) Pat Cash, su tennis.com.au, Tennis Australia.