Romário Ricardo da Silva, detto Romarinho (Palestina, 12 dicembre 1990), è un calciatore brasiliano, attaccante dell'Al-Jazira. 


== Caratteristiche tecniche ==
Seconda punta o ala sinistra. Calcia preferibilmente con il piede destro. Può adattarsi a giocare come punta centrale. Calciatore rapido e dalle movenze eleganti, ha il suo punto di forza nel dribbling e negli inserimenti. È abile nel gestire il pallone e nei cambi di passo.


== Carriera ==


=== Club ===
Cresce nelle giovanili del Rio Branco, dove i compagni cominciano a chiamarlo Romarinho, perché il padre gli aveva trasmesso l'ammirazione per Romário. Romarinho si mette poi in luce con il São Bernardo, nel Paulistão, e nel Bragantino, in Série B.


=== Corinthians ===
Il 1º giugno 2012, su segnalazione del tecnico Tite, il Corinthians acquista il 40% del suo cartellino per un milione e settecentomila euro. Romarinho firma un contratto valido fino al 2016. Le altre quote restano in mano all'impresario Carlos Leite (50%) e al Bragantino (10%).
Esordisce nel Brasileirão, il 10 giugno 2012, nel match contro il Grêmio. Due settimane dopo, nel Derby Paulista tra Corinthians e Palmeiras, Romarinho realizza una doppietta, realizzando anche un gol di tacco. Quattro giorni dopo, esordisce anche in Coppa Libertadores, proprio nella finale d'andata contro il Boca Juniors, a La Bombonera di Buenos Aires, mentre la sua squadra è in svantaggio di un gol. Tite lo manda in campo al 37' del secondo tempo. Dopo soli tre minuti, Romarinho realizza la rete del pareggio con un cucchiaio. La sua squadra vincerà la Coppa con un risultato complessivo di 3-1.


== Palmarès ==


=== Club ===


==== Competizioni statali ====
 Campionato Paulista: 1
Corinthians: 2013


==== Competizioni internazionali ====
Coppa Libertadores: 1
Corinthians: 2012
 Coppa del mondo per club: 1
Corinthians: 2012
Recopa Sudamericana: 1
Corinthians: 2013


== Note ==


== Collegamenti esterni ==
(DE, EN, IT) Romário Ricardo da Silva, su Transfermarkt.it, Transfermarkt GmbH & Co. KG.
Romário Ricardo da Silva, su Soccerway.com, Perform Group.