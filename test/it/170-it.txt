Sartena (in francese Sartène, in còrso Sartè, nome ufficiale fino al 1859 Sartena) è un comune di 3.244 abitanti situato nel dipartimento della Corsica del Sud nella regione della Corsica (Francia), sede di sottoprefettura dipartimentale (arrondissement di Sartena). Tutto all'interno del suo territorio comunale si trova il comune di Giuncheto.
Sartena è uno dei pochi grandi paesi corsi non sulla costa e si trova a 14 chilometri da Propriano. È sede di un ospedale (Hôpital U Spidali) situato a 5 km dal centro cittadino sulla D 21.


== Geografia fisica ==


=== Territorio ===
Dal punto di vista dell'estensione territoriale, è il comune più grande della Corsica e l'undicesimo della Francia. Il suo litorale va dalla Cala d'Arana a nord fino alla Cala di Roccapina a sud, comprendendo il Capo Senetosa con il suo faro.


== Storia ==
Dominata da famiglie della nobiltà corsa che possedevano le terre coltivabili, ebbe grande splendore nel Basso Medioevo. Il feudalesimo vanificò a Sartena le spinte indipendentiste di Sampiero Corso e di Pasquale Paoli e determinando lo schieramento cittadino favorevole prima a Genova e poi alla Francia. Subì scorrerie piratesche nel 1583 da parte dei Barbareschi che la devastarono e trassero in schiavitù 400 abitanti e nel 1732, quando tutta la zona circostante fu devastata. Nel 1768 entrò a far parte della Francia. Durante gli anni 1830-1840 si ebbero feroci scontri tra popolo e nobiltà.


== Monumenti e luoghi d'interesse ==
Area archeologica di Cauria dove sono presenti gli allineamenti neolitici di I Stantari e di Rinaiu.
Ponte Spin' a Cavallu


== Società ==


=== Evoluzione demografica ===
Abitanti censiti


== Cultura ==


=== La processione del "Catenacciu" ===
È la processione con la rappresentazione della Passione di Cristo che si svolge durante il Venerdì santo (Venneri Santu o Vennaressantu in corso). Un uomo impersona Gesù che deve portare una croce pesante circa 30 chili e ha una catena legata ai piedi nudi; il figurante percorre 1,8 km e deve cadere tre volte durante il cammino, come Cristo.


== Geografia antropica ==


=== Frazioni ===
Bergerie, frazione presso la valle del torrente Ortolo raggiungibile con la D 48a
Bocca Albitrina, frazione sul passo omonimo lungo la N 196 tra Sartena e Giuncheto
Giovighi, frazione isolata nella valle del torrente Ortolo
Mola, frazione isolata nella valle del torrente Ortolo tra i comuni di Giuncheto e Foce
Orasi, frazione sulla N 196 vicino a Giuncheto
Roccapina, sulla N 196 presso il confine da Monacia d'Aullena
Serragia, sulla N 196 nella valle del torrente Ortolo
Tizzano, l'unica frazione sul mare, è raggiungibile da Sartena con la D 48
Zivia, frazione isolata nei pressi di Tizzano


== Note ==


== Voci correlate ==
Faro di Senetosa


== Altri progetti ==

 Wikimedia Commons contiene immagini o altri file su Sartena


== Collegamenti esterni ==
Sito del comune, sartene.fr.
Office du tourisme inter-communal Sartenais - Valinco, oti-sartenaisvalinco.com.