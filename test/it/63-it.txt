Il paradosso della conoscibilità di Fitch, anche conosciuto come paradosso della conoscibilità di Church-Fitch, dai nomi del logico Alonzo Church che lo dimostrò per primo, e di Frederic Fitch che lo riscoprì rendendolo noto, è uno dei principali rompicapi della logica epistemica. Consiste, in sostanza, nello sfidare l'accettabilità della tesi di conoscibilità (è possibile, in principio, conoscere un fatto vero), comune a diversi indirizzi di pensiero, mostrando che implicherebbe l'onniscienza (tutti i fatti sono conosciuti, attualmente).
Il paradosso è problematico specialmente per i verificazionisti e anti-realisti, poiché tendono ad accettare la tesi di conoscibilità ma a rifiutare fortemente l'onniscienza.


== Storia ==
Il paradosso è diventato noto con l'articolo A Logical Analysis of Some Value Concepts di Frederic B. Fitch (1908-1987), che citava una sconosciuta fonte in un articolo del 1945. Recentemente l'articolo è stato individuato e lo si deve ad Alonzo Church.


== Esposizione ==
La tesi del paradosso è "il principio di conoscibilità implica l'onniscienza", o equivalentemente dal punto di vista logico, "il principio di conoscibilità è incompatibile con la non onniscienza" e anche "la non onniscienza implica la falsità del principio di conoscibilità".
La dimostrazione usa pochissime regole:
(A) Sapere "p & q" implica "Sapere p & Sapere q" (K(p&q)|-Kp&Kq, distributività di K su &)
(B) Sapere qualcosa implica che essa sia vera (o "non si sa una cosa se essa è falsa") Kp|-p
(C) Se qualcosa è logicamente vero, allora è necessario (|-p->|-[]p) regola di necessitazione
(D) Se è necessario non p allora è impossibile p ([]~p|-~<>p) Questa non è una vera regola, è solo una definizione che serve per scrivere la prova in meno spazio.
Ovviamente le assunzioni sono il principio di conoscibilità (KP) e la non onniscienza (NonO).
Assunzione 1:∀p(p→♢Kp) (KP)
Assunzione 2 ∃p:(p∧¬Kp) (NonO)
Dimostrazione:
(1) 
"p & non si sa che p"
p∧¬Kp (istanza di NonO)
(2) 
"p & non si sa che p" implica che "è possibile sapere che (p & non si sa che p)
(p∧¬Kp)→♢K(p∧¬Kp) (da assunzione 2, eliminazione di ∀)
(3) 
"è possibile sapere che: p & non si sa che p"
♢K(p∧¬Kp) (da 1, 2 via Modus Ponens)
(4) 
"si sa che: p & non si sa che pK"
K(p∧¬Kp) (ipotesi ad absurdum, istanza di 3)
(5) 
"si sa p e si sa che non si sa p"
Kp∧K¬Kp (da 4 via A)
(6) 
"si sa p e non si sa p"
Kp∧¬Kp (da 5 via B)
(7) 
"non si sa che: p e non si sa che p"
¬K(p∧¬Kp) (reductio ad absurdum da 4→6 - 6 è una contraddizione)
(8) 
"è necessario non sapere che p & non si sa che p"
[]¬K(p∧¬Kp) (da 7 via C)
(9) 
"è impossibile sapere che: p & non si sa che p"
¬♢K(p∧¬Kp) (da 8 via D)
(10) 
(KP) implica l'Onniscienza, e la non Onniscienza implica che non è possibile conoscere qualsiasi proposizione
(KP)|-¬(NonO) ovvero (NonO)|-¬(KP) (per reductio ad absurdum su 1,2→3 tramite 9, ¬((1)∧(2)))


== Note ==


== Collegamenti esterni ==
(EN) Edward N. Zalta (a cura di), Paradosso della conoscibilità di Fitch, in Stanford Encyclopedia of Philosophy, Center for the Study of Language and Information (CSLI), Università di Stanford.