La diocesi di Abercorn (in latino: Dioecesis Abercorniensis) è una sede soppressa e sede titolare della Chiesa cattolica.


== Storia ==
Pochissime sono le informazioni relative ad Abercorn (nella contea di Linlithgow, in Scozia), per lo più derivanti dalla Storia ecclesiastica di Beda il Venerabile. Secondo lo storico inglese, Aebbercurnig era sede di un monastero benedettino, i cui abati erano rivestiti della dignità episcopale; nel 684 l'abate-vescovo Trumwine lasciò Abercorn per recarsi con i suoi monaci a Streonschalch o a Whitby, nello Yorkshire.
Nell'854 la chiesa di Eoriercorn apparteneva all'abbazia di Lindisfarne. Prima della riforma protestante Abercorn rientrava nel territorio della diocesi di Dunkeld; dal 1878 è parte dell'arcidiocesi di Saint Andrews ed Edimburgo.
Attualmente Abercorn è sede vescovile titolare; l'attuale vescovo titolare è John Charles Dunne, già vescovo ausiliare di Rockville Centre.


== Cronotassi dei vescovi titolari ==
Richard Charles Patrick Hanifen (6 luglio 1974 - 10 novembre 1983 nominato vescovo di Colorado Springs)
John Aloysius Mone † (24 aprile 1984 - 8 marzo 1988 nominato vescovo di Paisley)
John Charles Dunne, dal 21 ottobre 1988


== Note ==


== Fonti ==
(EN) La sede titolare nel sito di www.catholic-hierarchy.org
(EN) La sede titolare nel sito di www.gcatholic.com
(FR) A Taylor, v. Abercorn, in Dictionnaire d'Histoire et de Géographie ecclésiastiques, vol. I, Parigi 1909, col. 107