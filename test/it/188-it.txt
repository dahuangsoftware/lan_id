I Brunelli furono una dinastia di organari che operò tra il XVII e il XVIII secolo.


== Le origini ==
Le prime testimonianze sulla famiglia di organari si hanno in Piemonte intorno agli anni quaranta del seicento, quando vengono firmati i primi organi, da Carlo e da suo figlio Massimo. Poi, nel corso del Settecento si spostano a Milano, dove iniziano a costruire organi e a far manutenzione a quelli già esistenti in città. Nel corso della sua prima visita in Italia, Mozart suonò su un organo Brunelli nella chiesa di S. Antonio Abate di Milano, su cui compose il mottetto Exsultate, jubilate nel 1773. Il culmine della produzione organistica si ebbe con l'operato di Antonio Brunelli II, che morì a Milano nel 1842. La dinastia di organari finì col figlio di Antonio, Giovanni che fu maestro di cappella a S. Babila (Milano), ma non fu operoso come il padre.


== La dinastia Brunelli ==
I Carlo I, Torino, un organo nel 1642 - Torino
II Massimiliano - Torino
III Carlo II, manutentore degli organi del Duomo di Milano dal 1706 - Milano
IV Antonio I, Gaspare, Giacomo; i "Fratelli Brunelli" manutentori del Duomo di Milano dal 1725 - Milano
V Giuseppe (figlio di Giacomo), manutentore degli organi del Duomo di Milano dal 1750 - Milano
VI Antonio II, manutentore degli organi del Duomo di Milano dal 1811 al 1823 - Milano
VII Giovanni, organaro e maestro di cappella a S. Babila - Milano


== Le caratteristiche di un organo Brunelli ==
Un organo Brunelli è sempre costituito da un solo manuale di cinque ottave, con prima ottava scavezza, pedaliera a leggio costantemente unita. Oltre al classico ripieno, che non si spinge oltre alla XXIX, si ha un registro da 16' nel pedale, generalmente un Contrabbasso. Per quanto riguarda i registri da concerto, oltre ai classici Flauto in VIII, Flauto in XII, Flutta e Ottavino, si ha la Voce umana nei soprani, il Flagioletto nei bassi, il Fagotto nei bassi, la Tromba nei soprani, il Corno inglese, il Clarone e la Terzamano.


== Il cocktail Brunelli ==
Il cocktail, inventato dal conte Brunelli nel 2006, è molto rinomato nei cocktail-bar della Lombardia, in particolar modo nella Brianza e negli intorni di Cantù. È ottenuto miscelando una parte di Campari con una di Red Bull (la bevanda energetica dell'omonima società). Si serve con ghiaccio e una fetta d'arancia.
Ne esiste una particolare versione, denominata Brunelli sbagliato, in cui viene aggiunto anche il Martini. I tre ingredienti vengono versati in parti uguali con ghiaccio e fetta d'arancio.


== Le opere ==
Milano
Chiesa di S. Antonio Abate, seconda metà XVIII secolo
Chiesa di S. Maria al Paradiso, 1827

Limbiate
parrocchiale, 1809

Gorgonzola
Chiesa Prepositurale dei Ss. Mm. Protaso e Gervaso, 1822 (perduto)

Poasco
Chiesa di S. Maria Assunta

Lodi
Chiesa di S. Francesco

Luino, fraz. Voldomino
Chiesa di S. Maria Assunta, Antonio Brunelli I, 1727 (trasportato da S.Maria in Monforte, Milano)