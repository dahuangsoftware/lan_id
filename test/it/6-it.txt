Amici assoluti (titolo originale Absolute Friends), è un romanzo di John le Carré del 2003, dove l'autore si conferma grande scrittore di thriller ed efficace divulgatore storico.


== Trama ==
Un'intricata vicenda spionistica è il pretesto per ripercorrere cinquant'anni di storia dalla caduta del nazismo fino al crollo del muro di Berlino. Ted Mundy ha vissuto da adolescente la concitata divisione tra India e Pakistan; all'inizio degli anni '60 deve integrarsi in Europa durante la Guerra fredda. Sasha vive a Berlino, ma a differenza del quasi coetaneo ed atletico Ted è afflitto da gravi deformazioni fisiche. Durante le contestazioni pacifiche contro la guerra del Vietnam i due divengono amici. La loro amicizia si trasformerà più tardi in collaborazione quando entrambi diverranno agenti segreti.


== Edizioni ==
Amici assoluti, Collana Omnibus, Milano, Mondadori, 2003, pp. 406.
Amici assoluti, Collana Oscar bestsellers, Milano, Mondadori, 2005, ISBN 978-88-045-5007-5.