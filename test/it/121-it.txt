Sergei Vladimir セルゲイ・ウラジミール (Serugei Urajimīru?) è un personaggio immaginario della serie di videogiochi di Resident Evil della Capcom. Appare in Resident Evil: The Umbrella Chronicles, nel quale è il principale antagonista.


== Biografia ==
Colonnello nell'Unione Sovietica, dopo la caduta della sua nazione si unisce alla Umbrella Corporation e rapidamente diventa uno dei principali esecutivi. Stringe amicizia col fondatore della Umbrella, Ozwell E. Spencer. In seguito fonda sia l'unità militare della Umbrella, la Umbrella Biohazard Countermeasure Service, che l'organizzazione spionistica della compagnia. Tra i soldati che hanno preso ordini da lui vi è anche Nicholai Ginovaef.
Essendo uno dei pochi esseri umani ad avere l'organismo giusto per diventare un Tyrant, Sergei divenne il modello genetico per la maggior parte dei Tyrant creati dalla Umbrella, come il T-001 e il T-002 creati da Albert Wesker e William Birkin. Sergei ordinò inoltre la creazione di alcuni T-103 modificati chiamati Ivan, con lo scopo di renderli le sue guardie del corpo. Per risparmiare tempo sulla ricerca di esseri umani compatibili, Sergei venne clonato dieci volte. I dieci cloni furono in seguito usati come base per la produzione in massa dei Tyrant modello T-103, che da quel momento in poi saranno il punto di riferimento per tutti i modelli successivi.
Sotto gli ordini di Spencer, Sergei viene coinvolto negli eventi riguardanti Raccoon City. Sui monti Arklay, nell'istituto di addestramento, libera uno dei suoi Tyrant Ivan per uccidere Wesker, che aveva fallito nel tentativo di salvare l'istituto. Nella Villa degli Spencer viene incaricato di recuperare il prototipo del Tyrant T-A.L.O.S., che in seguito diverrà una delle armi biologiche più potenti della Umbrella. Dopo la distruzione di Raccoon City, Sergei recupera la memoria della Regina Rossa, l'Intelligenza artificiale della Umbrella, dalla ormai scomparsa cittadina.
Dopo che la Umbrella venne costretta a rifugiarsi sottoterra, Sergei venne messo a capo della base operativa situata nella regione Caucasica della Russia. Il 18 febbraio del 2003, Jill Valentine e Chris Redfield attaccano il centro sotterraneo situato in Russia. Sergei invia contro di loro orde di Zombi e altre armi biologiche, incluso il potentissimo Tyrant T-A.L.O.S. nella speranza di fermarli. Nonostante ciò, i due compagni riescono a distruggere tutte le creature presenti, eliminando ogni traccia della Umbrella. Sergei verrà ucciso da Wesker dopo essersi trasformato in una creatura mostruosa.