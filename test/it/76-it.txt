L'infermiera è un film commedia erotica all'italiana del 1975, diretto e co-sceneggiato da Nello Rossati.


== Trama ==
Il proprietario di un'azienda vinicola, Leonida Bottacin, è da poco uscito dalla vedovanza e viene colto da un infarto durante un rapporto sessuale con la moglie del custode del cimitero dove è sepolta la moglie Ramona.
I parenti di Bottacin cercano di fargli avere un secondo fatale infarto, in modo da ereditare i beni dell'azienda e vendere tutto all'imprenditore statunitense Mr. Kitch. Quindi, suo genero Benito chiama la sua vecchia fiamma Anna, che essendo molto procace e stando vicino a Leonida come infermiera dovrà procurargli un infarto mortale.
Anna, nonostante i piani, si affeziona a Leonida e dopo essersi riunita con alcuni membri della famiglia Bottacin, cura l'uomo e caccia dalla villa tutti i parenti, lasciandovi solamente i domestici.
Leonida sposa Anna, ed è lei a prendersi cura di lui per via del suo stato di salute precario; tra le cose che Bottacin non deve fare vi è anche il sesso, ma durante la luna di miele egli non resiste alla tentazione e dopo aver concupito con la nuova moglie muore definitivamente. Anna eredita i beni dell'azienda, e con parte di quelle fortune omaggia l'uomo con un gran funerale, dopo il quale si sentono le voci dei defunti Leonida e sua moglie Ramona.


== Produzione ==
Nel cast due Bond girl: accanto alla protagonista Ursula Andress, compare l'italiana Luciana Paluzzi già "Bond girl cattiva" in Agente 007 - Thunderball: Operazione tuono.


== Distribuzione ==
La pellicola è stata distribuita nel circuito cinematografico italiano il 19 dicembre 1975 dalla società Interfilm.
Il 15 giugno 1977 il film è stato mostrato a Parigi (Francia) in anteprima nazionale col titolo di Défense de toucher.
Il settembre 1979, è cominciata invece la distribuzione cinematografica negli USA su gestazione della Mid Broadway, il titolo di pubblicazione scelto per l'edizione statunitense è stato The Secrets of a Sensuous Nurse.


== Note ==


== Collegamenti esterni ==

(EN) L'infermiera, su Internet Movie Database, IMDb.com. 
(EN) L'infermiera, su AllMovie, All Media Network. 
(EN) L'infermiera, in Rotten Tomatoes, Flixster Inc. 
(EN, ES) L'infermiera, in FilmAffinity.