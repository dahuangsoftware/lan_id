La Coppa Italia 2015-2016 è stata la 31ª edizione assoluta della manifestazione e la 13ª disputata con la formula final eight. Alla Coppa Italia di Serie A sono iscritte d'ufficio le Società classificatesi ai primi otto posti del girone di andata del Campionato Nazionale di Serie A. Anche in questa edizione, la disputa della final eight maschile di Serie A è stata abbinata a quella della Coppa Italia Under-21 e della nuova Coppa Italia Élite femminile. Per il quarto anno la maggioranza delle gare si sono disputate al Palasport Giovanni Paolo II di Pescara; i quarti di finale femminile sono stati tuttavia ospitati dal PalaCUS di Chieti mentre quarti di finale e semifinali Under-21 al palasport di Martinsicuro. I limiti di partecipazione dei giocatori sono gli stessi in vigore nel campionato di Serie A, ovvero negli incontri vi è l'obbligo di schierare almeno cinque giocatori formati in Italia, di cui almeno uno nato dopo il 1 gennaio 1993. Tutti gli incontri della principale manifestazione maschile sono stati trasmessi in diretta su Rai Sport 2.


== Formula ==
Il torneo si svolge con gare ad eliminazione diretta di sola andata. Le prime otto classificate dopo il girone di andata sono raggruppate in due gruppi: nel gruppo A sono state inserite le prime quattro della classifica dopo il girone di andata mentre, nel gruppo B, quelle dal quinto all'ottavo posto. Nei quarti di finale si affrontano una squadra del gruppo A ed una del gruppo B. Gli accoppiamenti sono stati determinati tramite sorteggio che si è tenuto presso la Sala Consiliare del Comune di Pescara in occasione della Conferenza stampa del 22 febbraio 2016. Le vincenti accedono alle semifinale e quindi alla finale per il primo posto. La formula prevede che nei quarti e nelle semifinali, in caso di parità dopo i tempi regolamentari, la vittoria sia determinata direttamente dai tiri di rigore. Nella finale, in caso di parità dopo 40', si svolgono due tempi supplementari di 5 minuti ciascuno. In caso di ulteriore parità al termine degli stessi, la vincitrice è determinata mediante i tiri di rigore.


== Squadre qualificate ==
La mancata qualificazione di Lazio e Luparense rendono i detentori dell'Asti l'unico dei club partecipanti ad essersi aggiudicato più di una edizione della Coppa. Montesilvano (2007) e Acqua e Sapone (2014) hanno vinto una edizione mentre Carlisport Cogianco e Latina sono al debutto assoluto nella competizione.


== Tabellone ==


=== Quarti di finale ===


=== Semifinali ===


=== Finale ===


=== Squadra vincitrice ===


== Classifica marcatori ==


== Note ==


== Collegamenti esterni ==
Sito ufficiale della manifestazione, finaleight2016.com.