Celastraceae R.Br. 1814 è una famiglia di piante rampicanti, cespugli e alberi dell'ordine Celastrales.
La famiglia comprende circa 100 generi per un totale di circa 1 300 specie. Tra queste vi è in particolare il celastro, cespuglio a crescita rapida molto utilizzato per la realizzazione di siepi.


== Descrizione ==
Le Celastraceae sono piante arboree, arbustive o rampicanti, a volte pubescenti, glabre o quasi glabre.
Sono piante monoiche, poligamodioiche o dioiche.
Le foglie possono essere alterne, opposte e verticillate, semplici, intere, crinate e seghettate, con cristalli di ossalato di calcio. Le stipole sono persistenti, caduche o assenti.
Le infiorescenze sono ascellari o in nodi floreali accompagnati da foglie non sviluppate, cimose, tirsoidi, racemose o fascicolate; le brattee sono presenti, erose, con fiori actinomorfi. I sepali sono 4 o 5, liberi o uniti alla base, embricati, talvolta persistenti. I petali sono 4 o 5, liberi o embricati. Gli stami sono presenti in ugual numero delle parti del perianzio. I filamenti sono liberi e spuntano da sotto o al margine del disco; essi sono alternipetali o alternisepali.
Le antere sono tetrasporangiate e ditecate oppure bisporangiate, con deiscenza longitudinale, comunemente introrse o laterali (extrorse e a volte quasi terminali in Euonymus). L'ovario può essere superiore, semisuperiore o, più raramente, semiinferiore, con 2–5 carpelli e con pari numero di loculi (a volte può essere abortito un loculo). Lo stilo è terminale, in generale con 2-5 lobi. Gli ovuli sono solitamente 1, 2 o 3, 2–6 in Canotia, numerosi in Goupia, eretti, raramente penduli, con placenta ascellare.
Il frutto può essere una capsula, una samara, una bacca o una drupa. I semi hanno arilli piccoli.
Le Celastraceae possono produrre guttaperca (politerpeni), dulcitolo, alcaloidi e composti digitalici (Evonoside, Evobioside, Evomonoside).


== Distribuzione e habitat ==
La maggior parte dei generi cresce nelle aree tropicali. Solamente Celastrus, Euonymus e Maytenus sono diffusi anche nelle aree a clima temperato.


== Tassonomia ==
La famiglia Celastraceae è suddivisa nelle 5 sottofamiglie e nei generi seguenti:


== Note ==


== Altri progetti ==

 Wikimedia Commons contiene immagini o altri file su Celastraceae
 Wikispecies contiene informazioni su Celastraceae


== Collegamenti esterni ==
University of Maryland: Cronquist Family Synonymy for Celastraceae, life.umd.edu.
P.F. Stevens, Angiosperm Phylogeny Website (2001 e sgg.). Versione 06-05-2005.
Royal Botanic Gardens, Kew: Vascular Plant Families and Genera, rbgkew.org.uk.