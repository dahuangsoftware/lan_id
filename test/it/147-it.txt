Ferdinando Latteri (Palermo, 11 maggio 1945 – Catania, 14 luglio 2011) è stato un politico, medico e docente italiano. 


== Biografia ==


=== Carriera accademica ===
Figlio del chirurgo Saverio Latteri di origini sanfratellane, Ferdinando si laurea in Medicina e Chirurgia nel 1968, dopo la specializzazione in Chirurgia Generale (1973), Latteri ha iniziato ad insegnare nel 1975 presso la Facoltà medica dell'Università di Catania. Nel 1999 è eletto preside di facoltà, e nel 2000 Magnifico Rettore dell'Università di Catania, riconfermato nel 2003.
Nel maggio 2002 è stato nominato presidente dell'Osservatorio Nazionale della Formazione Specialistica Area Medica.
È stato Presidente dei Rettori del Comitato Regionale di Coordinamento delle Università Siciliane.
È autore di oltre trecento pubblicazioni scientifiche e di cinque monografie scientifiche.


=== Carriera sanitaria ===
Latteri è stato direttore del pronto soccorso e della Chirurgie dell'ospedale Cannizzaro di Catania.
Dal 1983 al 1993 è stato presidente della Croce Rossa Italiana di Catania.
È stato presidente dell'Associazione Italiana Ospedalità Privata. Era titolare della Casa di Cura Latteri a Palermo.


=== Carriera politica ===
Latteri è eletto deputato alla Camera dal 1987 al 1992 per la Democrazia Cristiana. Nel 1992 è rieletto nell'XI legislatura per la DC e nel 1994 aderisce al PPI. Nelle elezioni politiche del 1994 è candidato in un collegio uninominale con la coalizione centrista del Patto per l'Italia in quota al Partito Popolare Italiano di Martinazzoli, ma non viene eletto.
Nel 1996 aderisce a Forza Italia rimanendovi fino al 2004. Lascia Forza Italia causa differenti scelte politiche locali e, aderisce a La Margherita, coalizione che dimostra di essere più vicino al bene della cittadinanza locale a Catania e in Italia. Si candida nella circoscrizione Isole nella lista unitaria dell'Ulivo; risulterà il primo dei non eletti con 152.429 preferenze. Nel 2005 si candida alle primarie dell'Unione per la presidenza della Regione Siciliana, ma è battuto da Rita Borsellino.
Alle elezioni del 2006 è eletto alla Camera dei deputati nella circoscrizione XXV (Sicilia 2) nella lista dell'Ulivo.
Nel 2008, completa l'esperienza di Democrazia è Libertà - La Margherita e aderisce al Movimento per l'Autonomia, ritenendo la scelta di Raffaele Lombardo popolare e a favore della cittadinanza. Col MpA viene eletto (dal 4 giugno 2008) alla Camera dei deputati nella circoscrizione XXIV.


=== Morte ===
È scomparso nel 2011 all'età di 66 anni.


== Note ==


== Collegamenti esterni ==
Ferdinando Latteri, su Camera.it - XVI legislatura, Parlamento italiano., XVI legislatura
Ferdinando Latteri, su Camera.it - XV legislatura, Parlamento italiano., XV legislatura
Scheda su OpenParlamento, parlamento.openpolis.it.