L'Hockey Club Castiglione è una società sportiva di hockey su pista e pattinaggio artistico a rotelle, con sede a Castiglione della Pescaia. Milita nel campionato di Serie A2.


== Storia ==
La storia dell'Hockey Club Castiglione ha inizio alla fine degli anni sessanta, quando l'hockey comincia ad espandersi a macchia d'olio un po' in tutta Italia, favorito anche dalla diffusione in altre città vicine, come Follonica e Grosseto.
I risultati migliori vennero ottenuti negli anni ottanta quando l'Hockey Club Castiglione raggiunse i vertici italiani ed europei, arrivando alla semi-finale per lo scudetto e qualificandosi in Europa per la Coppa CERS nel 1986-87, dove fu eliminata agli ottavi di finale ad opera della squadra spagnola del Voltregà.
Problemi di carattere economico alla fine della stagione 1990-91 concorsero alla retrocessione della squadra prima in serie A2 e successivamente in B.
Alla fine della stagione 2006-07 l'Hockey Club Castiglione riottenne la promozione in Serie A1 ma dopo due stagioni nella massima divisione i problemi di disponibilità dell'impianto di gioco, in fase di ristrutturazione, impedirono alla società la partecipazione al campionato.


== Campo di gioco ==
Il campo principale dell'Hockey Castiglione è il palasport "Casa Mora".
La dimensione del rettangolo di gioco è 20 metri x 40 metri con superficie in graniglia. La capienza dell'impianto è di circa 1000 spettatori seduti e di circa 200 in piedi.


== Giocatori celebri ==
Hanno militato nell'Hockey Club Castiglione alcuni fra i giocatori più importanti di questa disciplina, nonché campioni del mondo come gli argentini Josè Martinazzo, Daniel Martinazzo e lo spagnolo Nené Zabalia.
Tra i giocatori della squadra convocati nella selezione nazionale ci sono Paolo Maggi, Giancarlo Fantozzi, Franco Polverini.
Hanno militato nell'Hockey Club Castiglione anche portieri di valore come Claudio Anedda, Alessandro Cupisti e Federico Paghi.


== Cronistoria ==


== Rosa 2011-2012 ==


== Onorificenze ==
 Stella di bronzo al Merito sportivo del Coni: 2015


== Note ==


== Collegamenti esterni ==
Sito Ufficiale, hockeyclubcastiglione.it.