Giovanni Gaspare Lanfranco (Parma, 26 gennaio 1582 – Roma, 30 novembre 1647) è stato un pittore italiano.


== Biografia ==

Dimostrando da giovanissimo un buon talento artistico, viene affidato dal conte Orazio Scotti, alla guida di Agostino Carracci, chiamato a Parma dal duca Ranuccio Farnese.
Alla morte di Agostino, il ventenne Giovanni si reca a Roma alla scuola di Annibale Carracci. Il maestro gli affida la decorazione, con affreschi e tele riportate, di un camerino detto degli Eremiti. Il soggiorno romano è molto intenso: sotto la direzione di Annibale partecipa, con altri allievi della bottega del Carracci, alla decorazione della Cappella Herrera in San Giacomo degli Spagnoli, (1602 - 1607) e, nello stesso periodo, della Galleria Farnese.
Sempre a Roma è impegnato accanto a Guido Reni nella Cappella di Sant'Andrea (1608). Dipinge inoltre per la chiesa di Sant'Andrea, in San Gregorio al Celio (1609), per quella dell'Annunziata (1610) ed insieme con Sisto Badalocchio, pubblica un volume di incisioni delle Logge di Raffaello, dedicato al comune maestro Annibale Carracci.
Nel 1610, poco dopo la morte di Annibale, Giovanni ritorna a Parma ove realizza il Gesù Salvator mundi in gloria adorato da angeli e santi per l'altar maggiore della chiesa parmense di Ognissanti.
Tornato a Roma verso la fine 1612, affresca soffitti in tre stanze di palazzo Mattei, ma il suo capolavoro di quel periodo è la decorazione della cappella Buongiovanni in Sant'Agostino, realizzata nel 1616. Nello stesso giro d'anni esegue molte pale d'altare e dipinti di piccole dimensioni su rame, tra cui l'inedita Ascensione della Maddalena, emersa di recente sul mercato antiquario, oltre a dipinti per Piacenza, Orvieto, Vallerano, Leonessa e Fermo.
Dopo il lavoro al Palazzo del Quirinale e soprattutto a seguito delle partenze di Guido Reni nel 1614, di Francesco Albani e del Domenichino nel 1617, Lanfranco divenne l'artista preferito da Paolo V ma il successore di Paolo V, Gregorio XV, preferisce affidare incarichi ufficiali al Guercino e al Domenichino. Tuttavia Lanfranco nel 1621 dipinse la Cappella del Crocifisso in Santa Maria in Vallicella mentre fra il 1625 ed il 1627 eseguì il suo capolavoro, gli affreschi della cupola di Sant’Andrea della Valle.
Il nuovo papa, Urbano VIII, si avvalse della sua opera per la basilica di San Pietro: nel settembre del 1628 fu scoperto il grande affresco con San Pietro che cammina sulle acque (ora frammentario) che gli fruttò la nomina a Cavaliere dell'Ordine di Cristo da parte del pontefice.
Nel 1631 e nel 1632 fu principe dell'Accademia di San Luca.
Sulla fine del 1633 o agli inizi del 1634, venne chiamato a Napoli dai Gesuiti ed in poco più di un decennio con foga inesauribile eseguì un'imponente serie di affreschi nelle più importanti chiese della città: dalla cupola del Gesù Nuovo (1634 - 1636) con l'annesso Oratorio dei Nobili a quella del Tesoro di San Gennaro (1641 - 1643), dall'interno dei Santi Apostoli (1638-1646) alla volta della navata maggiore della Certosa di San Martino (1637 - 1638) al coro dell'Annunziata (perduto)" (Novelli 1966).
Rientrato per l'ultima volta a Roma nel 1646, Giovanni Lanfranco fece in tempo ad affrescare il catino absidale della chiesa di San Carlo ai Catinari. La morte lo colse alla mezzanotte del 29 novembre 1647.


== Opere ==

Albenga, Cattedrale di San Michele Arcangelo: Miracolo di San Verano.
Amsterdam, Rijkmuseum: Il profeta Elia e l'angelo.
Andalusia (Pennsylvania), Collezione Nelson Shanks: Madonna del Passeggio.
Bitonto, Galleria Nazionale della Puglia: Congedo di Cristo dalla Madre.
Bologna, Pinacoteca Nazionale: Sansone sbrana il leone.
Caprarola, Chiesa Santi Giuseppe e Teresa: San Silvestro e il drago
Cesena:
La pioggia delle coturnici, collezione della cassa di Risparmio di Cesena.
Pietà, collezione cassa di risparmio di Cesena.

Crocker, California, Art Museum: Sacrificio di Isacco, olio su rame.
Dublino, National Gallery of Ireland: Moltiplicazione dei pani e dei pesci, olio su rame.
Fermo, Pinacoteca civica: La Pentecoste, olio.
Leonessa, chiesa di San Pietro: Vergine col Bambino in gloria tra i Santi Agostino, Borromeo e Caterina d'Alessandria, olio.
Firenze, Uffizi:
Palazzo Pitti: Cristo appare a santa Margherita da Cortona.

Greenville (Carolina del Sud), Bob Jones University: Santa Cecilia.
Londra:
collezione Matthiesen: San Sebastiano in gloria, olio su rame.
Michael Simpson Collection: Riposo in Egitto, olio su rame.
Walpole Gallery: Giovane col gatto, 1621; Madonna col Bambino.

Los Angeles, J. Paul Getty Museum: Mosè e i messaggeri da Canaan; Elia riceve il pane dalla vedova di Zarepta; Madonna col Bambino e Giovanni Battista.
Madrid, Museo del Prado: Scena di trionfo, olio su rame; Gladiatori in un banchetto; Scena della storia di Roma.
Napoli, Museo di Capodimonte: Assunzione della Maddalena; Gesù servito dagli angeli; Salvazione di un'anima; Madonna con san Carlo e san Bartolomeo.
Spoleto, Chiesa di San Domenico: Madonna col Bambino e Sant'Anna con Santa Caterina da Siena, Santa Caterina d'Alessandria e Sant'Elena, olio su tela, (m. 2,87 x 1,92) circa 1630.
Oxford, Ashmolean Museum: Cristo e la donna di Samaria, olio su rame.
Parigi
Louvre: Agar nel deserto; Incoronazione della Vergine coi santi Agostino e Giuliano d'Aquitania
Chiesa di Notre-Dame-de-Bonne-Nouvelle, L'Annunciazione.

Parma, Museo Fondazione Cariparma: Vocazione di san Matteo, 1626.
Galleria Nazionale: Sant'Agata in carcere, 1613-14, olio su tela.

Perugia, Chiesa di San Domenico, Madonna del Rosario tra i Santi Domenico e Caterina da Siena, olio su tela, 1647.
Poitiers, museo Rupert de Chièvres, Elia chiede pane alla vedova di Zarepta, 1620-25, olio su tela.
Porcigatone, Chiesa di san Pietro, Crocifissione.
Pozzuoli, Cattedrale di Pozzuoli: Martirio di Sant'Artema; Arrivo di San Paolo a Pozzuoli; Martirio dei Santi Onesimo, Alfio e Flaidelfo
Roma:
Basilica di San Pietro, Trionfo della Croce nella volta della Cappella della Pietà.
Casino Borghese, Decorazione della loggia tergale.
Chiesa di Gesù e Maria, Dipinti sulla volta sull'altare e sulla volta della sagrestia.
Chiesa di San Carlo ai Catinari, Annunciazione, navata destra nella prima cappella; Gloria di san Carlo nel catino absidale, affresco.
Chiesa di San Giovanni dei Fiorentini, Cappella Sacchetti: Salita al Calvario; Orazione nell'orto, 1622-1624.
Chiesa di Sant'Agostino, Cappella Bongiovanni, Assunzione nella cupola, apostoli al sepolcro nella lunetta, storie dei Ss.Agostino e Guglielmo sulle pareti, 1616.
Basilica di Sant'Andrea della Valle, Morte di sant'Andrea Avellino; Gloria del Paradiso; affresco nella cupola con Assunzione della Vergine, 1622-1627.
Chiesa di Santa Lucia in Selci, Martirio di santa Lucia, olio.
chiesa di Santa Maria della Concezione, Natività.
Chiesa di Santa Maria dell'Orazione e Morte, affreschi di Sant'Antonio Abate e San Paolo di Tebe, 1605.
Chiesa Nuova, Dipinti nella volta della prima cappella a destra.
Galleria Borghese, Giuseppe e la moglie di Putifarre.
Galleria Colonna, Maddalena in gloria; San Pietro liberato da un angelo; San Carlo Borromeo.
Galleria Corsini, Tamar e Giuda.
Galleria Doria Pamphilj, Galatea e Polifemo.
Galleria Nazionale d'Arte Antica: Trasfigurazione.
Oratorio di S.Andrea a S.Gregorio al Celio: S.Silvia e S.Gregorio, affreschi sulla controfacciata.
Palazzo Borghese, Concilio degli dei, affresco nella volta della XIV sala della Galleria.
Palazzo del Quirinale, Sala Regia, affreschi con fregi,
Palazzo Farnese, Galleria, parte dell'affresco con il Trionfo dell'Amore sull'Universo, 1604-1605.
Palazzo Mattei di Giove, Dipinti con storie di Giuseppe e la moglie di Putifarre nella loggia dell'edificio e affreschi, 1615.

San Pietroburgo, Ermitage: Annunciazione.
Sassari, Pinacoteca Nazionale di Sassari, San Simeone XVII sec.
Varese, Apparizione della Vergine e San Giuseppe a San Carlo Borromeo, 1620.
Vienna, Kunsthistorisches Museum: Madonna col Bambino fra san Giacomo e sant'Antonio Abate.
Washington, National Gallery: Santa Cecilia e un angelo.


== Onorificenze ==


== Bibliografia ==
Valentino Martinelli, Un capolavoro inedito del Lanfranco in S. Domenico a Spoleto, in Spoletium, Spoleto, Edizioni dell'Accademia spoletina, 1957 anno IV, n. II.
D. Gallavotti Cavallero, Giovanni Lanfranco, un pittore barocco tra Parma, Roma e Napoli, in "Studi romani", 50, 2002.
Lanfranco: la macchina del tempo, catalogo della mostra di Mantova, 2004.
C. Steinhardt-Hirsch, Giovanni Lanfranco. Un pittore barocco tra Parma, Roma e Napoli, in "Kunstchronik", 56, 2003.
A. Brogi, Lanfranco: 'ritratto di santo', in Deanna Lenzi (a cura di), "Arti a confronto. Studi in onore di Anna Maria Matteucci", Bologna, Editrice Compositori, 2004, ISBN 88-7794-403-X.
Erich Schleier, LANFRANCO, Giovanni, in Dizionario biografico degli italiani, vol. 63, Roma, Istituto dell'Enciclopedia Italiana, 2004. URL consultato il 17 dicembre 2015.


== Altri progetti ==

 Wikimedia Commons contiene immagini o altri file su Giovanni Lanfranco


== Collegamenti esterni ==
Giovanni Lanfranco, artcyclopedia.com. URL consultato il 17 dicembre 2015.