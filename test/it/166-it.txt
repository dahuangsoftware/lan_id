Eochaid Buide (... – ...) è stato sovrano di Dál Riata dal 608 ca. al 629. "Buide" si riferisce al giallo, cioè al colore dei suoi capelli.
Era il figlio più giovane di Áedán mac Gabráin, che lo scelse come erede al trono alla morte del fratello più vecchio. Negli ultimi due anni di potere sembra aver regnato assieme a Connad Cerr, che però morì prima di lui. A Eochaid succedette il figlio Domnall Brecc.
Altri suoi figli menzionati dal Senchus fer n-Alban (cioè La storia degli uomini di Scozia) sono Conall Crandomna, Failbe (che morì nella battaglia di Fid Eoin), Cú-cen-máthair (la cui morte è ricordata negli Annali dell'Ulster per il 604), Conall Bec, Connad o Conall Cerr (che potrebbe essere lo stesso Connad Cerr che morì a Fid Eoin), Failbe, Domangart e Domnall Donn (da non confondere con re Domnall Donn di fine VII secolo)
Secondo il Fled Dúin na nGéd, Eochaid Buide era il nonno di Congal Cáech. Ma la questione è controversa, perché questo racconto presenta alcuni anacronismi.


== Bibliografia ==
Adomnán, Life of St Columba, tr. & ed. Richard Sharpe. Penguin, Londra, 1995. ISBN 0-14-044462-9
Alan Orr Anderson, Early Sources of Scottish History A.D 500–1286, vol. 1. Ristampato con correzioni. Paul Watkins, Stamford, 1990. ISBN 1-871615-03-8
John Bannerman, Studies in the History of Dalriada, Scottish Academic Press, Edimburgo, 1974. ISBN 0-7011-2040-1


== Collegamenti esterni ==
CELT: Corpus of Electronic Texts in University College Cork include gli Annali dell'Ulster, Tigernach, Annali dei quattro maestri e Innisfallen, i Chronicon Scotorum, i Lebor Bretnach (compresi i Duan Albanach), genealogie e diverse vite dei santi. Molte sono già state tradotte.
Fled Dúin na nGéd in CELT