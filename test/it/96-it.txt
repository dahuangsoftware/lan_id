Il Forum Democratico Ungherese (in ungherese: Magyar Demokrata Fórum), o MDF, è stato un partito politico ungherese di centro-destra, di ideologia cristiano-democratica e conservatrice liberale, fondato il 27 settembre del 1987, per iniziativa di un gruppo di intellettuali (tra i quali Zoltán Bíró, Dénes Csengey, Sándor Csoóri, István Csurka, Gyula Fekete, Lajos Für, Rudolf Joó, Csaba Gy. Kiss e Sándor Lezsák), primo dei nuovi partiti nati dopo l'abbandono dell'Ungheria del regime a partito unico.
La sua figura più nota fu József Antall, Primo Ministro dal 1990 al 1993.
Diversi membri sono stati espulsi dal partito stesso dopo la rottura dell'alleanza con Fidesz.


== Storia ==
Prima del 2002 faceva parte di un governo di coalizione con il partito maggiore Fidesz; tra il 2002 e il 2006 ebbe 24 seggi nell'Assemblea Nazionale.
Alle elezioni europee del 2004 ottenne il 5,3% dei voti (164.025 voti) ed elesse pertanto un membro del Parlamento Europeo, che siede con il gruppo del Partito Popolare Europeo: il MDF diviene quindi membro del PPE.
Il partito ha ricevuto il 5,04% (272.831 voti) alle elezioni parlamentari del 2006, assicurandosi la rappresentanza al Parlamento nazionale.
MDF si è essenzialmente diviso, con la maggioranza dei suoi rappresentanti che è stata espulsa dal partito. Ibolya Dávid accusa regolarmente Fidesz, la maggiore forza conservatrice in Ungheria, di cercare di annettersi il partito. I due partiti hanno avuto una discussione a seguito della prima tornata elettorale nazionale del 2006, riguardo al possibile ritiro dei candidati MDF nel sostegno a Fidesz: la presidenza del partito decise di non attuare questa decisione. Tuttavia, alcuni candidati di MDF decisero di ritirarsi di loro spontanea volontà.
Il 22 giugno 2009, MDF annuncia di lasciare il PPE e il suo gruppo per l'Alleanza dei Conservatori e Riformisti Europei e il suo gruppo.


== Rappresentanza parlamentare ==


== Gruppo parlamentare MDF ==
Ibolya Dávid
Kálmán Katona
Károly Herényi
Miklós Csapody
Péter Boross
Kornél Almássy
Zoltán Hock
András Pettkó
János Vas
Péter Karsai
András Csáky


== Parlamentari europei MDF ==
Péter Olajos


== Note ==


== Collegamenti esterni ==
Sito web ufficiale, mdf.hu.
Sito web ufficiale UE, eu.mdf.hu.