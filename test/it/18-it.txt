Jack Hedley, all'anagrafe Jack Hawkins, nome cambiato per evitare confusione con il suo omonimo (Londra, 28 ottobre 1930), è un attore inglese conosciuto per le sue interpretazioni in televisione.


== Primi anni ==
Nato a Londra ed educato alla Emanuel School, la sua carriera sullo schermo iniziò nel 1950 con un documentario di 13 minuti sulla polio di nome A Life to be Lived. Negli anni '50 interpretò un numero di film e apparizioni in televisione, come Left Right and Centre, Fair Game, e No Trams to Lime Street, con Billie Whitelaw e sceneggiato da Alun Owen.


== Carriera ==
Divenne una star della televisione nella serie TV della BBC sceneggiata da Francis Durbridge The World of Tim Frazer (trasmessa dal dicembre 1960 all'aprile 1961), i 18 episodi che compresero tre serie TV separate di sei episodi ciascuna. Interpretò anche Corrigan Blake nella rappresentazione della BBC di Alun Owen You Can't Win 'Em All (1962) e il ruolo fu preso da John Turner nelle serie Corrigan Blake che risultò l'anno successivo. Era anche in A Little Winter Love di Alun Owen, una parte della serie Theatre 625.
Apparve in un numero di film Inglesi degli anni '60, fra cui Lawrence d'Arabia (1962), Lama scarlatta (1963), Witchcraft (1964), Schiavo d'amore (1964), The Secret of Blood Island (1964) e L'anniversario. Ebbe anche il ruolo da protagonista del Tenente Colonnello Preston in Colditz (1972 - 73).
Hedley in seguito apparve nel film di James Bond Solo per i tuoi occhi (1981) nel ruolo di Sir Timothy Havelock, doppiando anche il pappagallo di Havelock. Subito dopo questo, nell'autunno del 1981 interpretò il ruolo da protagonista (il cinico poliziotto investigativo Fred Williams) nel film di Lucio Fulci Lo squartatore di New York (1982), dove la sua voce era doppiata. Interpretò anche, insieme a Stanley Baker e Jean Seberg, il film tratto dal romanzo di Irwin Shaw In the French Style (1963).
Fra le sue interpretazioni in TV figurano: Il Santo (1963), L'ispettore Gideon ("The Alibi Man", 1965), Doppia sentenza (1967), Dixon of Dock Green (1969), I Bucanieri (1957), l'ex militare Alan Haldane in Who Pays the Ferryman? (1977), Il ritorno di Simon Templar (1979), One by One (1984), Mai dire sì (sempre del 1984), Only Fools and Horses (A Royal Flush, 1986), 'Allo 'Allo (1992), Dalziel and Pascoe (1998) e la versione televisiva di Breve incontro (1974).


== Filmografia ==
I gialli di Edgar Wallace N. 4 (Edgar Wallace n. 4), regia di Robert Tronson e David Villers (1962)
Lama scarlatta (The Scarlet Blade), regia di John Gilling (1963)
I prigionieri dell'isola insanguinata (The Secret of Blood Island), regia di Quentin Lawrence (1964)
Solo per i tuoi occhi, regia di John Glen (1981)