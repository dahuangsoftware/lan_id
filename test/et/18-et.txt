Roza Otunbajeva juhitud niinimetatud tehniline valitsus oli Kõrgõzstani 2010. aasta 14. juulist 20. detsembrini juhtinud üleminekuvalitsus, mis võttis volitused üle ajutise presidendi Roza Otunbajeva juhitud Ajutiselt Valitsuselt ja loovutas oktoobris läbi viidud parlamendivalimiste järel moodustatud Almazbek Atambajevi valitsusele. "Tehnilise valitsuse" kokkuseadmise vajaduse tingis asjaolu, et paljud ajutise valitsuse liikmed pidid seoses kavatsusega osaleda parlamendivalimistel ametist lahkuma.
Valitsuse struktuuri pani paika Roza Otunbajeva ukaas 13. juulist 2010. Valitsusse kuulusid:
Esimene asepeaminister Amangeldi Maralijev,
asepeaminister Aleksandr Kostjuk,
asepeaminister sotsiaalküsimustes Uktomhan Abdullajeva,
asepeaminister Džantoro Satõbaldijev,
asepeaminister Azimbek Beknazarov (10. augustist),
välisminister Ruslan Kazakbajev,
rahandusminister Tšorobek Imašev,
justiitsminister Aida Saljanova,
kaitseminister Ismail Isakov (21. juulini), Abibilla Kudaiberdijev,
siseminister Kubatbek Baibolov (13. septembrini), Zarõlbek Rõsalijev,
erakorraliste olukordade minister Duišenkul Tšotonov,
energeetikaminister Osmon Artõkbajev,
majanduslike regulatsioonide minister Emil Umatalijev,
põllumajandusminister Mamatšarip Turdukulov,
loodusressursside minister Kairat Džumalijev,
transpordi- ja kommunikatsiooniminister Erkin Isakov,
riigivarade minister Šerapõ Abdõldajev,
tervishoiuminister Sabõrdžan Abdõkerimov,
haridus- ja teadusminister Kanat Sadõkov,
töö-, tööhõive ja migratsiooniminister Ajgul Rõskulova,
noorsooasjade minister Alijasbek Almõkulov,
kultuuri- ja informatsiooniminister Sadõk Šer Nijaz,
veeressursside ja maaparanduse riikliku komitee juht Baratali Košmatov.


== Viited ==