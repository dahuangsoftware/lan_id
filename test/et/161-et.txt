Kadri Vider (sünninimi Kadri Korsen; sündinud 26. novembril 1969 Tallinnas) on eesti keeleteadlane.
Ta lõpetas 1988. aastal Tallinna 4. keskkooli ja 1995. aastal Tartu Ülikooli eesti keele ja kirjanduse erialal.
Ta oli aastatel 1995–1999 Tartu Ülikoolis magistriõppes, kus kaitses väitekirja "Sagedasemad eesti verbid semantilises andmebaasis" (juhendaja Haldur Õim) ja mille lõpetas magistrikraadiga üldkeeleteaduse erialal.
Ta töötas aastatel 1995–2007 Tartu Ülikoolis õppejõuna, aastatel 2007–2011 Haridus- ja Teadusministeeriumi peaeksperdina ning töötab alates 2011. aastast Tartu Ülikooli Arvutiteaduse Instituudi Eesti Keeleressursside Keskuse tegevjuhina.


== Teaduspublikatsioone ==
1998 – Orav, Heili; Vider, Kadri. "Sõna tasandilt mõiste ruumi". Keel ja Kirjandus 1, lk 57–64
2005 – Muischnek, K.; Vider, K. "Sõnaliigituse kitsaskohad eesti keele arvutianalüüsis". // Eesti Rakenduslingvistika Ühingu aastaraamat (99–112). Tallinn: Eesti Keele Sihtasutus.
2013 – Vider, Kadri; Pisuke, Heiki; Mõtsküla, Peeter P.; Tuulik, Triin; Kelli, Aleksei. "Keeleressursside litsentsimise õiguslikke küsimusi". // Eesti Rakenduslingvistika Ühingu aastaraamat 9, 333–347, ERYa9.21
2016 – Kelli, Aleksei; Vider, Kadri; Pisuke, Heiki; Lindén, Krister. "Digitaalsete keeleressursside loomist ja kasutamist määrav õiguslik raamistik Eestis ja selle ühildumine CLARIN-i infrastruktuuriga". // Eesti Rakenduslingvistika Ühingu aastaraamat 12, lk 81–98


== Välislingid ==
Kadri Vider Eesti Teadusinfosüsteemis
Eesti Keeleressursside Keskus