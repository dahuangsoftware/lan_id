Helli Sisask (neiuna Helli Põld; sündinud 24. veebruaril 1945 Tallinnas) on eesti kunstiajaloolane.
Ta lõpetas aastal 1963 Tallinna 21. Keskkooli. Aastatel 1963–1964 õppis ta Tartu Ülikoolis ajalugu, jätkas aastal 1964 õpinguid Leningradis Ilja Repini nimelises kunstiinstituudis, lõpetades selle aastal 1969 kunstiteadlasena. Oli aastatel 1971–1974 sealsamas aspirantuuris ja kaitses aastal 1975 kunstiteaduse kandidaadi väitekirja teemal "Эстонская иллюстрация к поэзии" ("Eesti illustratsioon luulele"), juhendajaks Jossif Anatoljevitš Brodski.
Ta töötas aastatel 1969–1971 ja 1974–1983 ERKI-s lektorina, aastatel 1983–1995 samas dotsendina (olles aastatel 1986–1994 Kunstiajaloo ja esteetika kateedri juhataja). Aastatel 1995–2000 oli ta Tallinna Tehnikakõrgkoolis dotsent, aastatel 2000–2010 oli ta samas professor ning arhitektuuri ja keskkonnatehnika teaduskonna dekaan. Aastatel 1998–2008 oli ta Euroülikooli kujunduskunsti teaduskonna õppejõud, aastast 2008 on ta Euroakadeemia professor.
Ta on uurinud raamatugraafikat, luulekogude illustratsioonidele.


== Isiklikku ==
Tema isa Eerik Põld oli eesti kunstiajaloolane ja restauraator, vanaisa Harald Põld oli Kose Püha Nikolause koguduse õpetaja ja Eesti Misjoni Seltsi välismisjoni juhataja.


== Tunnustused ==
2005 Haridus- ja Teadusministeeriumi tänukiri
2010 Haridus- ja Teadusministeeriumi tänukiri


== Viited ==


== Välislingid ==
Helli Sisask Eesti Teadusinfosüsteemis