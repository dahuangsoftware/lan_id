Bradley efekt (vahel ka Wilderi efekt) on hüpoteetiline tegur, millega põhjendatakse erinevusi avaliku arvamuse küsitluste ning valimistulemuste vahel, kui vastamisi on valge- ja mustanahaline kandidaat. Oletatavasti on osal valijaskonnast kalduvus küsitlejatele luisata musta kandidaadi kasuks, kuid valimistel eelistada valget konkurenti.
Nime sai nähtus Tom Bradley järgi, kes kaotas 1982. aastal California kubernerivalimised hoolimata asjaolust, et arvamusküsitlused näitasid tema edumaad.