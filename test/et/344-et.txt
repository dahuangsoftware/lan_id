Saint-Quentin (prantsuse hääldus: [sɛ̃ kɑ̃.ˈt̪ɛ̃]) on linn Prantsusmaal Aisne'i departemangus. See on departemangu üks neljast alamprefektuurist (sous-prefecture) ehk ringkonna halduskeskusest. Linn on kolme kantoni keskuseks.


== Ajalugu ==
Linna asutasid roomlased keiser Augustuse valitsusajal ning see sai nimeks "Augusta Viromanduorum". Varasel keskajal tekkis sinna mungaklooster. Praeguse nime sai pühak Saint-Quentini järgi, kes 3. sajandil suri seal märtrisurma.

9. sajandist oli Saint-Quentin Vermandois' piirkonna keskus ning alates 10. sajandist kasvas jõudsalt. 13. sajandil oli see väga edukas tänu oma tekstiilitööstusele. See oli ka tähtis kaubanduskeskus, olles Prantsusmaa piiril. 14. sajandil kannatas Saint-Quentin oma asukoha tõttu: seda räsis Prantsuse-Inglise Saja-aastane sõda. 15. sajandil oli see üheks vaidlusalustest aladest Prantsuse kuninga ja Burgundia hertsogite vahel. Mitmete katkupuhangute tõttu vähenes elanikkond ning ka majandus oli madalseisus. 15. sajandi lõpu ja 17. sajandi keskpaiga vahel oli linn pideva ebaõnne sihtmärk. 1557. aastal rüüstas linna Hispaania sõjavägi, mille järel seisis see kaks aastat mahajäetuna. 1559. aastast tehti põhjalikke taastamistöid, keskaegset linnamüüri täiendati mitmete moodsate kindlustustega. 1636. aastal käisid piirkonnast taas üle katk ning näljahäda, milles suri kolm tuhat inimest. 16. sajandil oli linna tekstiilitööstus spetsialiseerunud peene linase riide tootmisele, mis tõi 18. sajandil majandusliku õitsengu, kui tekstiile eksporditi mujale Euroopasse ja Ameerikasse. Prantsuse esimese keisririigi ajal põhjustasid ekspordiraskused majanduslanguse. Napoleon rahuldas linnavalitsuse palve kindlustuste lammutamiseks, et linn saaks maad harida väljaspool enda piire. 1814–1815 oli linn Vene armee okupatsiooni all. 19. sajandil oli Saint-Quentini majandus taas edukas tänu ettevõtjatele, kes pidevalt uusi tehnoloogiaid otsisid.

I maailmasõda tabas Saint-Quentini rängalt. 1916. aastal oli see sõjategevuse keskmes. Märtsis, pärast elanikkonna evakueerimist, rüüstati linna põhjalikult ja hävitati või viidi kaasa tööstusseadmed. 1918. aasta märtsis toimunud operatsiooni käigus sai kannatada 80% hoonetest. Hoolimata riiklikust toetusest oli linna ülesehitamine pikk ja vaevaline. 1911. aasta rahvaarv (11 000) taastus alles 1950ndate keskpaigaks. Majanduslik edu kestis kuni 1970ndate keskpaigani, kui prantsuse tekstiilitööstusega hakkasid võistlema arengumaad.


== Linnapead ==
Aastatel 2008–2014 oli linnapea Pierre André.


== Elanike arv ==


== Tuntud inimesi ==

Dudo Saint-Quentinist (sünd. u 965), ajaloolane
Charles de Bouelles (1479–1567), filosoof, matemaatik ja keeleteadlane
Quentin-Claude Bendier (suri 1677), bibliofiil
William Cliff, leiutaja
Kafetien Gomis, sportlane
Maurice Quentin de La Tour (1704–1788), kunstnik
Etienne Mendy, jalgpallur
Jean Louis Marie Poiret (1755–1834), botaanik
François-Noël Babeuf (1760–1797)
Charles Rogier (1800–1885)
Félix Davin (1807–1836), luuletaja ja ajakirjanik
Amédée Ozenfant (1886–1966), kunstnik
Jean-Marie Lefèvre (sünd. 1953), luuletaja
Xavier Bertrand (sünd. 1965)


== Sõpruslinnad ==
 Kaiserslautern, Saksamaa
 Rotherham, Suurbritannia
 San Lorenzo de El Escorial, Hispaania


== Välislingid ==
Ametlik veebileht (prantsuse, inglise keeles)
Saint-Quentin Basilica
Saint-Quentin Basilica
Saint-Quentini turismibüroo
Kohalike bussiliinide kaart