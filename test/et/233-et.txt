Margus Kolga (sündinud 2. mail 1966) on Eesti riigiametnik ja diplomaat.
1999. aastal lõpetas ta Tartu Ülikooli ajaloo erialal. Ta töötas seejärel kaitseministeeriumi asekantslerina.
2002 otsustati talle anda Valgetähe IV klassi teenetemärk, tunnustades tema tööd riigiametnikuna.
2003. aasta juulis mõisteti ta süüdi ametiseisundi kuritarvitamises, riigisaladuse avalikustamises ning dokumendi võltsimises ning teda karistati 48 600 krooniga. Kuritegude ilmsikstulekul lahkus ta kaitseministeeriumi asekantsleri ametikohalt. Seejärel töötas ta Balti Kaitsekolledžis konsultandi ja projektijuhina.
2010. aastal määras Vabariigi president ta Eesti alaliseks esindajaks Ühinenud Rahvaste Organisatsiooni juures.
2015. aastal kandideeris ta taas kaitseministeeriumi kaitsepoliitika asekantsleriks.


== Teoseid ==
"Vene impeeriumi rahvaste punane raamat" (koos Jüri Viikbergi, Igor Tõnuristi ja Lembit Vabaga 1993)


== Viited ==


== Välislingid ==
http://www.diplomaatia.ee/autor/margus-kolga/
Asekantsleriks kandideerib korruptsiooni tõttu sellest ametist lahkunud Kolga, Postimees, 18. juuni 2015