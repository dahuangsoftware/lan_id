Giovani dos Santos Ramírez (sündinud 11. mail 1989 Monterreys) on Mehhiko jalgpallur, kes mängib poolkaitsjana Major League Soccer'i klubis Los Angeles Galaxy ja Mehhiko jalgpallikoondises


== Klubikarjäär ==
Dos Santos alustas oma klubikarjääri Hispaania kõrgliiga klubis Barcelona, tulles läbi klubi noorteakadeemia La Masia.
Pärast ühte hooaega Barcelona põhimeeskonnas, siirdus ta Premier League'i klubisse Tottenham Hotspur.
Dos Santos mängis Tottenhamis 2012. aastani ning oli sel ajal laenul ka Ipswich Town'is, Galatasarays ja Racing de Santanderis.
2012. aastal liitus ta Hispaania klubiga Mallorca, kust ta hooaeg hiljem siirdus Villarreali.
2015. aastal liitus ta MLS-i klubiga Los Angeles Galaxy.


== Koondisekarjäär ==
2005. aastal tuli dos Santos Mehhiko noortekoondisega noorte maailmameistriks. Ta võitis turniiril Hõbedase Palli auhinna.
Debüüdi Mehhiko rahvuskoondises tegi ta 9. septembril 2007 mängus Panamaga.
Esimese värava lõi ta Mehhiko rahvuskoondise eest 23. juunil 2009 sõprusmängus Venezuela vastu.
2009. aasta CONCACAF Gold Cupi veerandfinaalis 19. juulil lõi ta värava Haitile. 26. juulil toimunud finaalis lõi värava USA-le, aidates koondisel tulla turniiri võitjaks. Dos Santos valiti lisaks turniiri parimaks mängijaks ja turniiri sümboolsesse koosseisu.
2011. aasta CONCACAF Gold Cupi teises alagrupimängus 9. juunil lõi ta kaks väravat Kuubale. 25. juunil toimunud finaalis lõi taas värava USA-le ning Mehhiko tuli turniiri võitjaks.
2014. aasta jalgpalli maailmameistrivõistlustel lõi ta kaheksandikfinaalis 29. juunil värava Hollandi vastu.
2015. aasta CONCACAF Gold Cupi esimeses alagrupimängus 9. juulil lõi ta värava Kuubale. Ta tuli Mehhikoga kolmandat korda turniiri võitjaks.
2012. aasta suveolümpiamängude jalgpalliturniiril võitis ta Mehhiko olümpiakoondisega kuldmedali.
Ta kuulunud Mehhiko koondisse veel ka 2010. aasta maailmameistrivõistlustel, 2011. aasta Copa Américal ning 2013. ja 2017. aasta FIFA konföderatsioonide karikavõistlusel.


== Saavutused ==


=== Klubid ===
Barcelona
Supercopa de España: 2006


=== Rahvuskoondis ===
Mehhiko
Noorte jalgpalli maailmameistrivõistlused: 2005
Olümpiamängud: 2012
CONCACAF Gold Cup: 2009, 2011, 2015


== Isiklikku ==
Ka tema isa Geraldo Francisco dos Santos (tuntud mängijanimega Zizinho) oli jalgpallur. Giovanil on kaks venda: Éder (sündinud 1984) ja Jonathan, kes mõlemad on samuti jalgpallurid.


== Viited ==


== Välislingid ==