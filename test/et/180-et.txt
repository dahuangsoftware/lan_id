Kuressaare oblast oli vahetult enne asehalduskorra kehtestamist, 3/14. märtsil 1783, asutatud haldusüksus Läänemereprovintsidesse kuulunud Läänemere saartest. Oblastikeskus asus Kuressaares. 15/26. märtsil jagati oblast kaheks maakonnaks, teine maakonnalinn tuli asutada Hiiumaale või mõnele teisele sobivale saarele. Asehalduskorra kehtestamise tõttu jäi oblast tegelikult loomata. 3/14. juulil allutati Saaremaa maakonnana Riia kubermangule.