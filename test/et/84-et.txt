Hirvepark on kaitsealune park Tallinna kesklinnas Toompea nõlva all. Ta piirneb idas Toompea tänavaga, lõunas Wismari tänavaga, läänes Toompuiestee ja selleäärse hoonestusega ning põhjas Rootsi bastioni ja Falgi teega.
Hirveparki, mille pindala on tänapäeval 3,6 ha, hakati kujundama 1865. aastal. Looduskaitse all on ta alates 1959. aastast.
Hirvepargi vaatamisväärsuste hulka kuuluvad bastionide müürid, skulptuurid ning Falgi teelt laskuv paetrepp.


== Hirvepargi miiting ==
 Pikemalt artiklis Hirvepargi miiting.
MRP-AEG korraldas seal 23. augustil 1987 rahvakoosoleku (Hirvepargi miiting), et nõuda Molotovi-Ribbentropi pakti ja selle lisaprotokollide avalikustamist.
Kultuuriselts Hirvepark loodi 2002. aastal. Selle juhatuses on 2014. aastal Tarmo Loodus, Aivar Kivisiv ja Toivo Jürgenson.


== Piir ==
Kaitstava pargiala piir kulgeb Wismari tänava ja Toompea tänava ristumiskohast mööda Wismari tänava pargipoolset teemaad lääne-edela suunas kuni Toompuiesteeni, mööda Toompuiestee pargipoolset teemaad loodesse kuni Toompuiestee 10 kinnistu edelanurgani, piki nimetatud kinnistu lõunapiiri kirde suunas kuni pargi kõnniteeni, sealt mööda nimetatud pargiteed põhja suunas kuni ristumiseni kagu-edelasuunalise pargiteega, mööda seda edelasse kuni ristumiseni põhja-lõunasuunalise pargiteega, mööda seda kuni ristumiseni Falgi teega, edasi mööda Falgi tee pargipoolset teemaad itta kuni ristumiseni bastioni müüriga ning mööda seda kuni ristumiseni Toompea tänavaga ning mööda Toompea tänava pargipoolset teemaad kagusse kuni ristumiseni Wismari tänavaga.


== Galerii ==


== Viited ==