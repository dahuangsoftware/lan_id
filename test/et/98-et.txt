Jaan Lukas VR I/3 (24. oktoober 1892 Pärnumaal, või Viljandimaal (praeguse haldusjaotusega) Karksi vallas – 8. mai 1953 Taišeti vangilaager, Irkutski oblast) oli Eesti (kolonel) ja NSV Liidu sõjaväelane (kindralmajor), 8. laskurkorpuse staabiülem.


== Teenistus Eesti Vabariigis ==
Osales Vabadussõjas rooduülemana ning teenis selle eest välja Vabadusristi I liigi 3. järgu.
1936. aastal Võru-Petseri kaitseringkond staabi ülema kohusetäitja, kolonelleitnant
1939. aastast määrati Jaan Lukas 1. jalaväerügemendi ülemaks, 1940. aasta veebruaris ülendati koloneliks, samal aastal lõpetas ta Tartu Ülikooli õigusteaduskonna.


== Eesti okupeerimine ja Teine maailmasõda ==
1941. aasta juuni alul viidi J. Lukas kursuste ettekäändel Venemaale, kuid teda ei arreteeritud.
1942. aastal teenis J. Lukas õppejõuna Frunze-nimelises Sõjaväeakadeemias ja seejärel formeeritava 7. Eesti Laskurdiviisi 300. Laskurpolgu komandörina.
1942. aasta lõpul määrati J. Lukas 8. Eesti laskurkorpuse staabiülemaks ning ülendati 1943. aastal kindralmajoriks.


== Tegevus pärast Teist maailmasõda ==
J. Lukas teenis Laskurkorpuse staabiülemana 1946. aastani, siis saadeti ta Tallinna Polütehnilise Instituudi sõjanduskateedri juhatajaks.
1950. aastal Eesti NSV parteilises juhtkonnas alanud võimuvõitluses, J. Lukas arreteeriti, saadeti NSV Liitu, kus ta suri 8. mail 1953 Taišeti vangilaagris.


== Teosed ==
Peatoimetaja ja kaasautor Jaan Lukas. Sõjaväelise ettevalmistuse kursus. Tallinn, 1948.


== Kirjandus ==
Kindral. Professor. Vandeadvokaat. Tallinn: Faatum, 2008. [teised kaks pealkirjas nimetatud isikut on Ilmar Rebane ja Aino-Eevi Lukas]


== Viited ==