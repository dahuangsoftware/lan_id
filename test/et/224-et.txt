Punane sõstar ehk harilik sõstar (Ribes rubrum) kuulub sõstraliste sugukonda kuuluvasse perekonda sõstar.


== Morfoloogia ==

Põõsas kuni 1,5 m kõrge, püstine. Võrsed hallikad, paljad. Lehed 3- või 5-hõlmased, harva alumine pind karvane. Õied väikesed, rohekad või rohekaskollased, lookjalt rippuvates, 8-10 cm pikkustes kobarates. Tupplehed laiad, nende laius ületab pikkuse. Tolmukad tupplehtedest lühemad. Emakakael lühike, pooleni või vähem lõhestunud. Viljad ümarad, punased (kultuursortidel ka valged) hapukad.


== Levik ==
Punase sõstra looduslik levikuala on Lääne-Euroopas – Prantsusmaal, Inglismaal, Belgias, Püreneedes ja Põhja-Itaalias. Kasvab peamiselt mägiojade ja -jõgede kallastel ning kaljudel.


== Kasutamine ==
Üheks tähtsamaks lähteliigiks enamikule kultuursortidele ning hübriidliikidele.


== Eestis kasvatatavad sordid ==
Eestis levinumad sordid on 'Hollandi punane' ja 'Heeros'. Eesti Aiandusliit soovitab kasvatada:
'Hele' - aretatud Eestis (valged marjad)
'Hollandi punane' (Red Dutch) - tuntud juba 17. sajandist (punased marjad)
'Jonkheer van Tets' - aretatud Hollandis (punased marjad)
'Jüterborgi Valge' - leitud Saksamaalt (valged marjad)
'Suur Valge' - päritolu teadmata (valged marjad)
'Vierlandi esmik' - leitud Saksamaalt (punased marjad)
'Viksnes' - aretatud Lätis (kirsipunased marjad)
'Werdavia' - aretatud Saksamaal (valged marjad)


== Marjade toiteväärtus ja biokeemiline koostis ==
Marjade toiteväärtus ja biokeemiline koostis on toodud alljärgnevates tabelites:


== Viited ==