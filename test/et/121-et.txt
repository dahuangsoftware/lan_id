Eesti Apteekrite Liit (EAL) on apteekrite erialaorganisatsioon, mis asutati 7. aprillil 1993 Eesti apteekide juhatajate omaalgatusliku ühendusena. Täna ühendab Apteekrite Liit proviisoritest apteegiomanikele kuuluvaid apteeke. Liit abistab apteekreid ning apteegis töötavaid proviisoreid ja farmatseute nende töös ning seisab nende õiguste eest.
Eesti Apteekrite Liidu esimeseks esimeheks valiti proviisor Õie Kotkas, 1999–2002 oli esinaine farmaatsiamagister Rita Makarova, 2002–2005 proviisor Kiiri Vasar, 2005-2013 proviisor Kai Kimmel. Alates 2013. aastast on Apteekrite Liidu esinaine proviisor Ülle Rebane.
Alates 2000. aastast töötab EAL-i peaproviisorina Kaidi Sarv (Vendla). Samast aastast annab Apteekrite Liit välja farmaatsiaajakirja "Eesti Rohuteadlane". Alates 2013. aastast antakse ajakirja välja koostöös Eesti Akadeemilise Farmaatsia Seltsi, Eesti Farmaatsia Seltsi ja Eesti Haiglaapteekrite Seltsiga. 2017. aastast lisandusid ajakirja väljaandjate ringi Tartu Ülikooli Rohuteaduse Selts, Eesti Apteekide Ühendus ja Eesti Proviisorite Koda. Ajakiri ilmub praegu 4 korda aastas.


== Välislingid ==
Eesti Apteekrite Liit