Enn Kaarma (9. jaanuar 1943 Tallinn – 14. detsember 1983 Venemaa) oli eesti poksija ning Nõukogude sõjaväelane ja katselendur.
Ta õppis Tallinna 10. Keskkoolis, lõpetas aastal 1961 Nõmme Töölisnoorte Keskkooli.
Kaarma poksis Eestis aastatel 1958–1962 Tallinna "Kalevis", tema treener oli Raimond Turja.
Kaarma oli II keskkaalus (kuni 57 kg) Eesti NSV meister (1961) ja poolraskekaalus (kuni 81 kg) Eesti NSV meister (1962). Ta osales 1960–1961 kaks korda Eesti NSV – Soome maavõistlustel ning võitis mõlemad kohtumised.
Kaarma saavutas Nõukogude Liidu noorte esivõistlustelt II keskkaalus (kuni 75 kg) II koha (1959). Ta sai 1961. aastal Nõukogude Liidu meistersportlase järgu. Tema tegelemisest poksiga pärast tema Eestist lahkumist 1962. aastal ei ole teateid.
Kaarma läks 1962. aastal õppima Tšernigivi kõrgemasse sõjaväe lennukooli ja lõpetas selle kiitusega 1966. aastal. Ta lõpetas katselendurina Žukovski nimelise lennukooli 1971. aastal. Ta lõpetas Moskvas 1975. aastal Žukovski nimelise lennuakadeemia. Tema auaste oli major.
Kaarma sai Lenini ordeni (1976). Ta hukkus hävituslennuki MiG-23 katsetustel ja on maetud Bõkovo lendurite kalmistule Žukovski linnas Moskva oblastis.


== Viited ==


== Kirjandus ==
Henn Saarmann, Erlend Teemägi. "Eesti spordi biograafiline leksikon". Eesti Entsüklopeediakirjastus. Tallinn 2001.
Rein Pajur. "Poksi lugu". Tallinn 2009.
Vello Lään, Johannes Tilk. "Kes on kes Eesti lennunduses". Elmatar. Tallinn – Tartu 2006.
Biograafia "Eesti spordi biograafilise leksikoni" veebiversioonis