Bradford Phillip Delson tuntud ka kui Big Bad Brad (sündinud 1. detsembril 1977 Agoura Hills, California) on USA muusik, ansambli Linkin Park kitarrist.
Ta on olnud peaaegu terve oma elu sõber Mike Shinodaga, kellega koos ta lõpetas 1996. aastal keskkooli. Samal aastal kujunes ka bänd Xero. Nende sõprussidemed säilisid isegi siis, kui nad läksid erinevatesse kolledžitesse. Brad läks UCLAsse. Ta jagas seal ühikatuba basskitarristi Dave Farrelliga. Brad kutsus Dave Xerosse, mis alles oli muutnud oma nime Hybrid Theoryks. Nad lindistasid 1997. aastal oma esimese kasseti Xero Sampler Tape Mike'i kodustuudios.
Ta lõpetas aastal 2000 bakalaureusekraadiga kommunikatsioonis ja tal oli plaanis minna õiguskooli, kuid see eesmärk ei teostunud, kuna peagi sai Hybrid Theory plaadilindistamislepingu ja oli oma tõusu teel Linkin Parki nime all aastal 2000.