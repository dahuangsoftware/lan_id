Mare Mauer (aastani 1967 Mare Põld; sündinud 23. märtsil 1939) on eesti bibliograaf ja tõlkija.
Aastatel 1946–1950 õppis ta Tallinna 14. Mittetäielikus Keskkoolis, 1950–1957 V. Kingissepa nimelises Tallinna 20. Keskkoolis.
1962. aastal lõpetas E. Vilde nimelise Tallinna Pedagoogilise Instituudi vene keele ja kirjanduse õpetaja eriala.
Aastatel 1965–1968 töötas ajalehe Rahva Hääl toimetuses tõlgi ja kirjandusliku kaastöötajana. 1968. aastast töötas Eesti Rahvusraamatukogus bibliograafiaosakonna vanembibliograafina, 1977. aastast infoosakonna peabibliograafina, 1992. aastast kunstide osakonna vanembibliograafina, 2000. aastast kunstide teabekeskuse teatri- ja filmisaali juhatajana.
Ta on koostanud bibliograafianimestikke ja tõlkinud kirjandusteoseid vene ja prantsuse keelest.


== Tõlkeid ==
Vladimir Levi. Kunst olla ise, tõlge vene keelest koos Vaime Kaburiga. Tallinn: Perioodika, 1983
Vladimir Levi. Vestlus kirjades: psühhohügieenilised mõtisklused, tõlge vene keelest. Tallinn: Perioodika, 1986
Vladimir Nabokov. Lužini kaitse, tõlge vene keelest ja järelsõna. Loomingu Raamatukogu 1990, nr 19/21
Guy de Maupassant. Üks inimelu, tõlge prantsuse keelest. Tallinn: Perioodika, 1995
Simone de Beauvoir. Teine sugupool, tõlge prantsuse keelest koos Anu Tõnnoviga. Tallinn: Vagabund, 1997
David Lelait. Maria Callas, tõlge prantsuse keelest. Tallinn: Kunst, 2000
Claudette Joannis. Sarah Bernhardt: lavakuninganna, tõlge prantsuse keelest. Tallinn: Kunst, 2002


== Tunnustused ==
1988 Eesti NSV teeneline kultuuritegelane


== Viited ==