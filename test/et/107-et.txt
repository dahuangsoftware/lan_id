Tiit Kulu (sündinud 26. juulil 1943 Võhmanõmme külas Põltsamaa vallas Viljandimaal) on Eesti poliitik.
Kulu lõpetas 1962. aastal Põltsamaa Keskkooli ja 1967. aastal Eesti Põllumajandusakadeemia põllumajanduse mehhaniseerimise erialal. Ta asus 1968. aastal tööle Martin Lillevere nimelises kolhoosis peainsenerina, aastatel 1978–1989 oli ta selle esimees.
Kulu oli aastatel 1993–1996 Põltsamaa vallavanem. Ta kuulub Põltsamaa linnavolikokku alates 1999. aastast kuni tänaseni (2009. aastast asendusliikmena).
Ta oli Põltsamaa abilinnapea aastatel 1997–2008.
Ta kuulus 2. septembrist 1994 8. detsembrini 2011 Eestimaa Rahvaliitu. 8. detsembrist 2011 kuulub ta Isamaa ja Res Publica Liitu.


== Tunnustused ==
1980 Eesti NSV teeneline insener
2010 Jõgevamaa Hõberist
2014 Põltsamaa linna aukodanik


== Isiklikku ==
Tema vend on tehnikateadlane Priit Kulu.


== Viited ==