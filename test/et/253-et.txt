Ada Karczmarczyk (sündinud 1985) on Poola kunstnik.
Aastatel 2004–2009 õppis ta Poznańi kaunite kunstide akadeemias intermeedia osakonnas, 2010. aastal oli New Yorgis praktikal. Oma kunstiga püüab Karczmarczyk õpetada ühiskonnale kultuuri ja vaimsust. "Ta on veendunud, et kunst on võimeline harima, liigutama südameid, tervendama, ergutama, muutma harjumuspärast mõtlemist ning avama ennast veidrustele," iseloomustatakse teda Tartu Kunstimuuseumi näituse "Noorus kui elustiil" kataloogis (2015).
Ada Karczmarczyk on leidnud äramärkimist Samsung Art Masteri (2010), Dolina Kreatywna (2008) ja Kanon Twórcówi (2006) poolt.


== Näitusi ==


=== Isikunäitusi ===
“Just Love Me”, galerii Arsenal, Białystok, Poola (2014)
“Testimony”, Ujazdowski lossi kaasaegse kunsti keskus, Varssavi, Poola (2013)
“EZO-POP-ART” Bomba, Kraków, Poola (2012)


=== Ühisnäitusi ===
“Private Settings” moodsa kunsti muuseum, Varssavi, Poola (2014)
“From the Pharaons to Lady Gaga”, Varssavi rahvusmuuseum, Poola (2012)
“Poland is not yet lost”, Mica Moca galerii, Berliin, Saksamaa (2011)