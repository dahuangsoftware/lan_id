Viljandi Garnisoni kalmistu on kalmistu Viljandi kihelkonnas Viljandimaal, tänapäevase haldusjaotuse järgi Riia maantee ja Kalmu tänava nurgal Viljandi linnas Viljandi maakonnas.


== Ajalugu ==
Sõjaväelastele eraldati kõige edelapoolsem osa vana kalmistust 1915. aastal ning Esimene maailmasõja ajal maeti siia teadaolevalt kümme Vene sõjameest.
Vabadussõja ajal maeti siia kaks langenud Eesti sõjameest. 1923. aastal asutati siia ametlikult Viljandi Garnisoni kalmistu. Kalmistu korrastati ja planeeriti ümber 1939-40 kujur Roman Haavamäe projekti järgi.
Kalmistule maeti 1942. aastal ka kolm 1941. aasta Viljandi punase terrori ohvrit. Nõukogude kolmanda okupatsiooni ajal jäi kalmistu hävitamata, kuid seda ei hooldatud. Kalmistu korrastati 1994. aastal, siia on teadaolevalt maetud 24 inimest.


== Kalmistule maetuid ==
1919 - Anton Argel
1919 - Jaak Tohver
1937, 15. aprill - major Jaan Madisson (1887-1937)


=== 1941. aasta punase terrori ohvritena ===
1942, 30. juuni - Aliide Sahk
1942, 30. juuni - tundmatu mees
1942, 30. juuni - tundmatu mees


== Kirjandus ==
"Sõjawäe matusepaiga asjus". Sakala, 23. juuli 1923
"Terroriohvrite ümbermatmine". Sakala, 1. juuli 1942
Maire Sala. "Viljandimaa kalmistute lugu". Viljandi 2007. Lk 77 ja 112


== Välislingid ==
Viljandi Garnisoni kalmistu. Viljandimaa kalmistute bibliograafia