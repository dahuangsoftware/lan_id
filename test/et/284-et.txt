Aino Iila (aastani 1948 Aino Malmberg; 17. jaanuar 1924 Tallinn – 2. mai 2014) oli eesti aiandusarhitekt.
Ta sündis aastal 1924 Tallinnas masinameistri perekonnas. Ta õppis aastatel 1931–1942 Elfriede Lenderi Eragümnaasiumis, aastatel 1942–1944 Kehtna aiandusinstituudis ja aastatel 1945–1951 Tallinna Riiklikus Tarbekunsti Instituudis (lõpetas aia- ja pargikujunduse erialal).
Pärast instituudi lõpetamist töötas ta 28 aastat (1951–1979) projekteerijana Eesti Maaehitusprojektis (aastani 1964 "Eesti Põllumajandusprojekt"). Ta oli aastast 1962 Eesti Arhitektide Liidu liige.
Aino Iila suri 2. mail 2014 ja ta maeti 10. mail 2014 Metsakalmistule.


== Viited ==


== Kirjandus ==
Eesti kunsti ja arhitektuuri biograafiline leksikon. Tallinn 1996


== Välislingid ==
Lahkunud on arhitekt Aino Iila