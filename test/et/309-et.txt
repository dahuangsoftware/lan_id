Benjamin Affleck (sündinud 15. augustil 1972 Californias Berkeleys) on USA filminäitleja, režissöör ja stsenarist.
Tema tuntuimate rollide hulka kuuluvad osatäitmised filmides "Päevavargad", "Hea Will Hunting", "Armageddon", "Armunud Shakespeare", "Dogma", "Pearl Harbor" ja "Hollywoodland".
Tema lavastatud filmidest tuntuim on Dennis Lehane‎'i samanimelisele romaanile tuginev "Kui lapsuke kaob" (2007).
Ta kirjutas stsenaariumi filmidele "Hea Will Hunting" (1997) ja "Kui lapsuke kaob".


== Tunnustused ==
1997 valminud filmiga "Hea Will Hunting" võitis Affleck Oscari parima originaalkäsikirja kategoorias ja Kuldgloobuse käsikirja kategoorias. Neid auhindu jagas ta käsikirja kaasautori Matt Damoniga.
1998 mängis Affleck filmis "Armageddon" ning nimetati selle rolli eest parima ulmefilmi auhinna Saturn kandidaadiks kõrvalosatäitja kategoorias ja halvima filmi auhinna Kuldne Vaarikas kandidaadiks ekraanipaari kategoorias koos Liv Tyleriga. Ta ei võitnud neid auhindu.
Samal aastal mängis ta filmis "Armunud Shakespeare" näitlejat Edward Alleyni. Ta pälvis selle filmiga Ekraaninäitlejate gildi auhinna näitetrupi kategoorias.
2001 mängis Affleck filmis "Pearl Harbor". Ta nimetati selle filmi eest Kuldse vaarika kandidaadiks näitleja kategoorias ning koos Kate Beckinsale'i ja Josh Hartnettiga ekraanipaari kategoorias. Ta ei võitnud neid auhindu.
2003 mängis Affleck filmides "Daredevil – kartmatu tasuja", "Gigli" ja "Tasu" ning pälvis nende kolme rolli eest kokku Kuldse vaarika näitleja kategoorias. Koos oma ekraanipartneri Jennifer Lopeziga filmist "Gigli" pälvis ta teisegi Kuldse vaarika, nimelt ekraanipaari kategoorias.
2004 mängis Affleck filmides "Kuidas jõulude ajal ellu jääda" ja "Jersey tüdruk" ning nimetati nende rollide eest Kuldse vaarika kandidaadiks näitleja kategoorias ning koos Liv Tyleri ja Jennifer Lopeziga "Jersey tüdrukust" teisegi Kuldse vaarika kandidaadiks ekraanipaari kategoorias. Ta ei saanud neid auhindu.
2001–2005 oli Affleck telesarja "Project Greenlight" üks kaasprodutsentidest. See telesari valis tuhandete algajate filmitegijate seast igal hooajal kõige andekama ja aitas nende soovitud filmi valmis teha. See telesari nimetati 2002, 2004 ja 2005 televisiooniauhinna Emmy kandidaadiks tõsielusarja kategoorias, aga ei võitnud ühelgi aastal.
2006 mängis Affleck filmis "Hollywoodland" George Reevesit Kuldgloobuse ja Saturni kandidaadiks kõrvalosatäitja kategoorias ning võitis Saturni. Selle rolli eest pälvis ta ka Volpi karika ehk Veneetsia filmifestivali parima näitleja auhinna.


== Filmid ==


== Välislingid ==
Ben Affleck andmebaasis IMDb (inglise keeles)
Ben Affleck andmekogus Filmiveeb