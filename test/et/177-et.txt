Cyril Genik (1857 Nõžni Bereziv – 12. veebruar 1925) oli Ukraina-Kanada immigratsiooniametnik.


== Biograafia ==
Cyril Genik sündis 1857. aastal Nižni Berezivis Galiitsias. Tema isa oli külavanem Ivan Genik ja ema Anna Pertsovitš. Genik alustas õpinguid Kolomõjas ja suundus seejärel Ivano-Frankivskisse, et õpetajaks õppida. Ta lõpetas bakalaureusekraadiga Lvovis ja sai õpetajaks Nadvima kihelkonnas 1879. aastal. Ta naasis kodukülla 1882. aastal ja asutas seal kooli. 1880. aastatel asutas Genyk veel veski ja tootjate kooperatiivi “Carpathia pood”. Genik valiti Kolomõja linnanõukogusse 1890. aastal.

Cyril kohtas seal Joseph Oleskiwit, kes oli soovitanud ukrainlastel Kanadasse emigreeruda. Oleskiw küsis, kas Genik juhiks tema teist kontingenti Kanadasse ja aitaks neid seal sisse elada. Genik koos oma naise, nelja lapse ja 64 kaasmaalasega maabusid Quebec City's 22. juunil 1896. Genik viis nad kõigepealt Winnipegi ja siis Stuartburni, mida loetakse nüüd esimeseks ukrainlaste asunduseks Lääne-Kanadas. Genik taotles maad samas kohas, aga muutis meelt ja kolis Winnipegi. Samal kuul soovitas Oleskiw teda Kanada Siseministeeriumile immigratsiooniametnikuks ning temast sai vajaduse-korraline tööline, aidates kui tõlk ja tõlkija. Selles ülesandes Genik kohtas immigrante Quebeci linnas, soovitades neil kasutada inglise keelt ja unustada oma traditsioonid ja kombed.  Ta töökoormus suurenes nii kiiresti, et 1898. aastal sai temast täiskohaga Kanada valitsuse ametnik ja esimene ukrainlane sellisel positsioonil. 
1899. aastal avas Genik oma majas Tarass Ševtšenko lugemistoa ja esimese ukrainakeelse ajalehe Kanadas, “Kanadyiski farmer” (1903). Ta ei olnud küll ise usklik, aga pidas õigeks, et ukrainlaste kirik Kanadas eksisteeriks iseseisvana ega sõltuks Kreeka Õigeusu ja Vene Õigeusu tavadest. Seega asutas ta Iseseisva Kreeka Kiriku koos Winnipegi presbüterlaste kiriku õpetajatega 1903–1904. 1911. aastal kaotas liberaalide partei valimised ja see viis Geniku töökoha kaotamisele. Sellega lõppes tema karjäär ühiskondlikus elus.
Ta elas teatud aja USA-s ja tuli hiljem tagasi Winnipegi, kus suri 12. veebruaril 1925. Ta oli saanud Ukraina-Kanada kogukonnas nii kuulsaks, et teda kutsuti ”Kanada tsaariks”. 


== Viited ==


== Vaata Ka ==
Plekkpurgi katedraal


== Bibliograafia ==
Dictionary of Ukrainian Canadian biography, pioneer settlers of Manitoba, 1891–1900, V. J. Kaye, editor and compiler (Toronto, 1975).
Oleksander Dombrovsky, Outline of the history of the Ukrainian Evangelical-Reformed movement (New York et Toronto, 1979) [text in Ukrainian].
A heritage in transition : essays in the history of Ukrainians in Canada, M. R. Lupul, editor (Toronto, 1982).
J.-P. Himka, Galician villagers and the Ukrainian national movement in the nineteenth century (New York, 1988).
V. J. Kaye, Early Ukrainian settlements in Canada, 1895–1900 Dr. Josef Oleskow's role in the settlement of the Canadian northwest (Toronto, 1964).
O.T. Martynowych, The Seraphimite, Independent Greek, Presbyterian and United Churches, umanitoba.ca/...canadian.../05_The_Seraphimite_Independent_Greek_Presbyterian_and_United_Churches.pdf –
O.T. Martynowych, The Taras Shevchenko Reading Club/Educational Society for ...umanitoba.ca/faculties/.../04_The_Taras_Shevchenko_Reading_Club.pdf –
O. T. Martynowych, Ukrainians in Canada : the formative period, 1891–1924 (Edmonton, 1991).
M. H. Marunchak, Studies in the history of Ukrainians in Canada (5 vol. published, Winnipeg, 1964– ) [text in Ukrainian].
O. I. Sych, From the « new land » letters of Ukrainian emigrants from Canada (Edmonton, 1991) [text in Ukrainian].


== Välislingid ==
Hryniuk, Stella. "Cyril Genik". Dictionary of Canadian Biography. 
Martynowych, Orest T., The Seraphimite, Independent Greek, Presbyterian and United Churches
Martynowych, Orest T., The Taras Shevchenko Reading Club
КОЛОМИЙСЬКІ ПРИГОДИ КАМЕНЯРА
Ярослав Стех Ювілей 120-річчя Поселення Українців в Канаді
Гуцульщина і гуцули в творах Івана Франка. Петро Арсенич. Нижній Березів у житті І. Франка