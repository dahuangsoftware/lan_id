Konstantin Pätsi esimene ajutine valitsus oli Eestimaa Päästekomitee poolt 24. veebruaril 1918. aastal moodustatud 13-liikmeline Eesti Ajutine Valitsus eesotsas Konstantin Pätsiga (kaasa arvatud Konstantin Päts, kes esineb Ajutise Valitsuse liikmete nimekirjas kaks korda, lisaks nimetatuile on nimekirjas ka kolm vakantset ametikohta).


== Ajutise valitsuse liikmed ==
Konstantin Päts - ministrite nõukogu esimees, siseminister ja kaubandus-tööstusminister
Jüri Vilms - ministrite nõukogu abiesimees ja kohtuminister
Jaan Poska - välisminister
Juhan Kukk - raha- ja riigivaranduste minister
Jaan Raamot - põllutöö- ja toitlusminister
Andres Larka - sõjaminister
Villem Maasik - töö- ja hoolekandeminister
Ferdinand Peterson - teedeminister
Peeter Põld - haridusminister
Saksa, vene ja rootsi rahvusasjade ministri kohad olid valitsuse koosseisus ette nähtud, kuid jäid ajutiselt vabaks.


== Konstantin Pätsi esimese ajutise valitsuse tegevus ==
1918. aasta 25. veebruaril jõudsid Tallinna Saksa keisririigi väeüksused. Kõrgem võim kuulus saksa sõjaväelastele. Saksamaa keisririik ei tunnustanud 24. veebruaril 1918. aastal Eesti Maapäeva Vanematenõukogu poolt vastuvõetud väljakuulutatud Eesti iseseisvust.
Eesti erakondade tegevus oli peatatud ning Eesti rahvusväeosad laiali saadetud. Esimene Ajutine Valitsus läks põranda alla ja ministrite nõukogu esimees Konstantin Päts viibis Saksa keisririigi alistumiseni 11. novembril 1918 interneerituna vangilaagris.
12. märtsil 1918 ülendas ajutine valitsus Aleksander Tõnissoni, Ernst Põdderi ja Andres Larka kindralmajoriks.


== Vaata ka ==
Eesti Vabariigi valitsuste loend