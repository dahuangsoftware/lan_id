Miina Järvi (sündinud 1983) on eesti viiuldaja
Alustas viiuliõpingud TMKK-s Ivi Tiviku klassis. 1995 jätkas ta Lahtis Pertti Sutineni käe all. 2010 lõpetas ta Sibeliuse Akadeemia (Erkki Kantola, hiljem Mari Tampere-Bezrodny klass).
Miina Järvi on esinenud solisti, orkestrisolisti ja kammermuusikuna mitmel pool Euroopas ja Venemaal. Aastal 2000 saavutas ta II koha kammermuusika konkursil „Juvenalia“ ning III koha ja eripreemia Erkki Melartini kammermuusika konkursil Soomes. Miina on esinenud solisti, orkestrisolisti ning kammermuusikuna eri koosseisudes Euroopa maades ning Venemaal. Nt 2013 oli ta Hulencourt’i solistide kammerorkestri solist Brüsselis, 2012 ERSO ja Järvi Festivaliorkestri solist.
Ta kuulub ansamblisse Järvi Instrumentalists. Aastast 2009 korraldab Miina Järvi kammermuusika festivali Lihula Muusikapäevad, aastast 2013 FIMM-festivali Fääri saartel.


== Isiklikku ==
Tema vanaisa oli Järvide dünastia alusepanija ja dirigent Vallo Järvi, isa on tšellist Teet Järvi, onu on dirigent Neeme Järvi ning ema on pianist Mari Järvi.


== Välislingid ==
Pilt Miina Järvist
Järvid sõidavad hiinlaste kõrvu rõõmustama, Postimees, 12. mai 2017
Miina Järvi Brahmsi scherzo, Youtube, 30. detsember 2010