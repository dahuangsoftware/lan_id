Mare Puhk (sündinud 8. novembril 1938 Tartus) on Eesti bioloog-kalakasvataja.


== Elulugu ==
Mare Puhk on teenistuja tütar.
Lõpetas 1956 Tartu 2. Keskkooli, 1961 TÜ bioloogia-geograafia osakonna, bioloogiakandidaat (1971, Eesti NSV TA Loomakasvatuse ja Veterinaaria Instituut (ELVI)), väitekiri "Karpkala Eesti NSV tiigimajandeis". Oli 1961–69 ELVI nooremteadur, 1969–72 sektorijuhataja, 1972–90 kalakasvatuse osakonna ning Ilmatsalu kalakasvatuse katsejaama juhataja, 1990–93 juhtivteadur ja katsejaama juhataja, 1993– OÜ "Ilmatsalu Kala" juhatuse esimees. Ühtlasi olnud Balti Tsonaalse Kalade Aretuskeskuse juhataja. Õpetanud Türi Sovhoostehnikumis kalakasvatust, juhendanud EPA ja TÜ kalakasvatusala üliõpilasi.


== Teadustöö ==
Uurimisvaldkond: kalakasvatus, peamiselt biotehnika, aretus, kunstliku paljundamise tehnoloogia. Välja töötanud Eesti tiigimajandeis kasutusele võetud karpkalakasvatuse süsteemi, karpkala kunstliku taastootmise, söötmise ja täiendkalade kasvatamise tehnoloogia. Juhendanud ja korraldanud Ilmatsalu kalakasvatuskompleksi projekteerimist ja ehitamist. Üleliidulise Põllumajanduse Akadeemia tiigikalakasvatuse osakonna tegevliige (1976–88), Eesti Kalakasvatajate Seltsi asutajaliige, 1992–95 president; Eesti Riikliku Kalakapitali Nõukogu, Eesti Kalandusnõukogu jmt organisatsiooni liige. ENSV teeneline kalakasvataja (1988). Üle 120 teadustrükise.


== Viited ==


== Teoseid ==
Karpkala taastootmise kunstlik meetod ning selle kalamajanduslik tähtsus. // ELVI teadusliku tööde kogumik 40 (1976)
Kalakasvatus (koostaja, toimetaja). Tallinn, 1976
Karpkalade toitumisest, toitumisrütmidest ja nende tähtsusest söötmise organiseerimisel. // ELVI teadlaste soovitused tootmisele. Tallinn, 1983
Karpkalatõugudest ja nende majanduslikest omadustest Eesti NSV-s. // Samas.


== Kirjandus ==
EE 14, 381
Eesti NSV TA Loomakasvatuse ja Veterinaaria Instituut, 46.
Eesti teaduse biograafiline leksikon. 3. köide: N–Sap TTEÜ, avaldatud elektrooniliselt 2013
 Käesolevas artiklis on kasutatud "Eesti teaduse biograafilise leksikoni" materjale.