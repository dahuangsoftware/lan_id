Elfriede Saarik (aastast 1941 Elfriede Tubin; 22. mai 1916 Karkaralõ, Karagandõ lähedal – 22. oktoober 1983 Stockholm) oli eesti tantsija ja näitleja.
Ta õppis Tartu saksa tütarlastekoolis ja aastani 1935 Tiina Kapperi tantsustuudios; ta õppis ka klaverit ja käis ka "Vanemuise" teatri draamaõpperühmas.
Ta oli aastatel 1935–1944 "Vanemuise" teatri tantsija, seadis tantse lastelavastustele (Mölleri "Kuldne süda", 1937), kujundas kostüüme (Priit Ardna "Igavene legend", 1942), kirjutas Eduard Tubina balleti "Kratt" stsenaariumi ja mängis ka sõnalavastustes. Aastal 1944 põgenes Rootsi, kus töötas müüja ja joonestajana.


== Pere ==
Tema abikaasa oli helilooja Eduard Tubin, nende poeg on vabakutseline ajakirjanik Eino Tubin.


== Rolle ==
1936 Ada Tšumatšenko "Viiuldaja Lulli" (Cesar)
1938 Gabriela Zapolska "Moraalne proua" (Juljesevic)
1939 Karl Farkas "Õueloož" (Babette)
1941 Cesare Pugni/Riccardo Drigo/Reinhold Glier "Esmeralda" (Fleur des Lys)
1943 Eduard Tubin "Kratt" (Peretütar)
1943 August Mälk "Kadunud päike" (Ulla Mare)
1944 Ludolf Nielsen "Lakšmi" (Rani)