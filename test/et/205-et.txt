Ripskehaks ehk tsiliaarkehaks ehk tsiliaarkehakeseks (ladina corpus ciliare) nimetatakse inimeste ja paljude loomade silmamuna soonmiku jätkuks olevat soonkesta eesmist osa. Ripskeha eritab vesivedelikku.


== Roomajatel ==


=== Madudel ===
Madudel ümbritseb ripskeha silmaläätse, on ühenduses vöötmekesekiududega (fibrae zonulares) ja läheb üle võrkkestaks.


== Imetajatel ==


=== Inimestel ===
Inimestel paikneb ripskeha rõngakujuliselt silmaläätse ümber ja on fikseeritud erilise sideme – vöötmekesekiudude (Zinni sideme) abil. Ripskeha paikneb kõvakesta sarvkestaks ülemineku kohal. Eristatakse kolme osa:
ripssõõr (orbiculus ciliaris)
ripslihas (musculus ciliaris)
ripsjätked (processus ciliares).
Ripskehal paiknev ripslihas koosneb silelihastest, mille abil toimub silmaläätse kuju muutmine. Ripslihas osaleb akommodatsioonil.
Silma ripskeha põletik on tsükliit.


== Viited ==


== Välisallikad ==
Sissekanne Terminologia Anatomica-s] A15.2.03.009: Corpus ciliare. Ripskeha