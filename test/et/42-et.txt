Homs (araabia حمص Ḩimş; ajaloolises kontekstis Emesa) on linn Süürias, Homsi provintsi halduskeskus. See asub Süüria lääneosas 501 m kõrgusel merepinnast 162 kilomeetri kaugusel Damaskusest.
Suurem osa elanikest on araablastest sunniidid. Suuremad vähemused on alaviidid ja kristlased.
Linn tekkis 1. sajandil eKr Emesa preesterkuningate asukohana. Rooma keiser Marcus Aurelius Antonius ehk Elagabalus sündis seal umbes 203. aastal. 636. aastal vallutasid linna muslimid. 1516 läks linn Osmanite riigi valdusesse.
2011. aastal alanud Süüria rahutuste ajal sai linnast mässuliste keskus. Valitsusvägede ja nende liitlasriikide rünnakutes oli 2016. aasta alguseks hukkunud tuhandeid inimesi.
Homsist on pärit ajaloolane Heliodoros ja paavst Anicetus.


== Välislingid ==

Homs, Journey Into Hell
Return To Homs
Next time someone wonders why refugees are risking everything to come to Europe, show them this, The Independent, 3. veebruar 2016, 6 369 485 vaatamist