Meinhard Leetmaa (kuni 1936. aastani Meinhard Hanni; 17. november 1903 Mäetaguse vald, Virumaa – 31. oktoober 1980 Stuttgart) oli Eesti sõjaväelane (kapten).
Ta teenis 1. Jalaväerügemendis, osales 1. detsembri mässu mahasurumises (sai rahalise autasu), Sõjavägede Staabis ja 2. Üksikus Jalaväepataljonis, oli ka riigikaitseõpetaja. Saksa okupatsiooni ajal oli ta 2. piirikaitserügemendi III pataljoni ülem, ülendati majoriks, autasustati II klassi raudristi ja II klassi Sõjateenete ristiga.
Varjas end Nuias Alfred Sepa nime all, legaliseerus 1954. aastal. 1965. aastal sai loa külastada oma perekonda Lääne-Saksamaal, jäi sinna ja elas Meinhard Hannigi nime all. 1979. aastal avaldas ta oma mälestused pealkirja all Sõjas ja ikestatud Eestis.
Meinhard Leetmaa suri varsti pärast oma raamatu ilmumist liiklusõnnetusel saadud vigastustesse.


== Välislink ==
Ohvitseride andmekogu