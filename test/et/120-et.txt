Karl Ernst Haushofer (27. august 1869 München – 13. märts 1946 Pähl) oli Saksa sõjaväelane, Müncheni Ülikooli õppejõud, filosoofiadoktor ja geopoliitik.


== Eluloolist ==
1887. aastal astus ta Baieri armeesse. Oli kaadrisõjaväelane. Lõpetas sõjaväeakadeemia ning 1903 aastast õpetas sõjakoolis sõjaajalugu.
1908–1910 oli Haushofer vaatlejana Jaapani sõjaväe juures.
I Maailmasõjas oli staabis, hiljem diviisiülem ja kindralmajor. Läks erru 1919.


== Mentorina ==
Karl Haushofer Rudolf Heßi õpetaja ja sõber, kuid ei pidanud ennast vaadetelt natsionaalsotsialistiks. Pärast Heßi lendu Suurbritanniasse kaotas Haushofer 1941. aastal oma poliitilise mõju.


== Õppejõuna ==
Erialalt oli geograaf. 1913. aastast filosoofiadoktor. Haushofer oli Müncheni Ülikooli geograafiaõppejõud. Geopoliitika Seltsi esimees. 1921. aastast auprofessor ja 1933 korraline professor ja 1939 emeriitprofessor.
Haushoferi assistent Müncheni Ülikoolis oli hilisem Adolf Hitleri isiklik jurist Hans Frank.
1934 kuni 1937 Saksa Akadeemia senaator.


== NSDAP ja maailmavaated ==
Haushoferi järgi on geopoliitika riigi geograafiline teadvus.
Haushofer propageeris Berliini–Moskva–Tōkyō telge ja pidas valeks Venemaa ründamist.
Mitu autorit on rõhutanud Haushoferi ja NSDAP liidrite vahelisi sidemeid. Samuti on Haushoferi sidemeid Hitleriga nimetatud lähedaseks koostööks ajal, kui Hitler kirjutas raamatut "Mein Kampf". Haushofer eitas Hitleri abistamist raamatu kirjutamisel: ta saanud raamatu olemasolust teada alles siis, kui see trükki läinud oli. Kuid selles raamatus esineb hulgaliselt Haushoferi ideid, mis puudusid Hitleri varasemates kõnedes: eluruum, apelleerimine rahvuse eluala loomulikele piiridele, maa- ja merejõu tasakaalustamine ning sõjalise strateegia geograafiline analüüs.
Haushofer oli Hitlerile lojaalne ja tegi aeg-ajalt juudivastaseid märkusi, kuid tema juudivastasus polnud kuigi tugev: tema enese abikaasa oli pooleldi juut. Rassilisest ettemääratusest rohkem uskus ta sotsiaaldarvinismi. Haushofer ei astunud kunagi NSDAP liikmeks ja ütles välja oma lahkarvamusi parteiliiniga.
1941. aastast viibis ta korduvalt Gestapos ülekuulamisel. 1944 oli lühikest aega vangistatud.

Haushofer oli lühikest aega Georgi Gurdžijevi õpilane, kelle juures ta õppis zen-budismi.
Haushoferi poeg Albrecht Haushofer (7. jaanuar 1903 München - 2. aprill 1945 Berliin/mõrvati/) oli segatud 20. juuli mässukatsesse ja hukati selle eest. Haushofer saadeti Dachau koonduslaagrisse, kus ta viibis 8 kuud, kuni kõik koonduslaagri vangid vabastati. Tema teine poeg Heinz Haushofer ja pojapoeg vangistati kaheks ja pooleks kuuks.
Kui 1946. aastal ilmusid välisajakirjanduses süüdistused, mille kohaselt oli Haushofer vastutav natsionaalsotsialistide ekspansioonipoliitika eest, sooritas 76-aastane teadlane koos oma naisega enesetapu.


== Viited ==


== Välisallikad ==
Henrik Eberle, Matthias Uhl, "Hitleri toimik. NKVD salajane ettekanne Jossif Stalinile, koostatud Hitleri isikliku adjutandi Otto Günsche ja kammerteener Heinz Linge ülekuulamise protokollide põhjal Moskvas 1948/1949", 2006
Patrick Delaforce, "Hitler. Olulisi fakte" eestikeelsena Koolibri kirjastuse väljaandel 2010