Paljassaare poolsaar ehk Paljassaar on poolsaar Tallinna põhjaosas, Paljassaare lahe ja Tallinna lahe vahel, Paljassaare asumis.
Paljassaare poolsaar moodustus inimtegevuse tagajärjel. Aastatel 1912–1917 täideti väin Tükipealse poolsaare ja Väike-Paljassaare vahel uue sõjasadama Peeter Suure sadama rajamise käigus süvendamisel saadud pinnasega. 1921. aastal ühendati raudteetammiga Väike-Paljassaar ja Suur-Paljassaar. Alates 1950. aastatest on Suur-Paljassaar ühendatud mandriga algselt prügimäega ja hiljem reoveepuhastusjaama rajamisega.
Paljassaare poolsaarel asuvad kõrvuti Lahesuu sadam ja Paljassaare sadam ning poolsaare tipu pool kasutuseta sadamakoht Katariina kai.


== Välislingid ==

Eet Tuule, Ranno Puumets, Paljassaare, aarete saar Tallinnas, Eesti Loodus, nr 2005/6
Leili Saarse, Jüri Vassiljev, Kopli ja Paljassaare poolsaar olid veel hiljaaegu saared, Eesti Loodus, nr 2008/10


== Vaata ka ==

Suur-Paljassaar
Väike-Paljassaar
Lahesuu sadam
Paljassaare sadam
Tallinna reoveepuhastusjaam
Peeter Suure Merekindluse Rannakaitsepatarei nr 12
Paljassaare kindlusraudtee
Valge torn
Väike-Paljassaare tähtfort