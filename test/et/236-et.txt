Köösnerite torn (Rumeenia keeles: Turnul Cojocarilor) on torn Sighisoara tsitadellis Murese maakonnas Rumeenias, mis koos seal paikneva Lihunike torni ja Törle värava ning selle all paikneva majaga moodustavad keskaegsele arhitektuurile omase koosluse.
Hoolimata oma tagasihoidlikest mõõtmetest, on torn väga heas proportsioonis. Nelinurkse põhjaga nelja madala korrusega torn, mille kõige ülemine korrus on pisut laienev. Tänu selle lihtsusele pakutakse ehitusajaks 14. sajandit.
1568. aasta dokumentidest võib välja lugeda, et torn ehitati sel aastal uuesti üles. 40 päeva tehti tööd müüride kallal ning 36 päevaga lõpetati tööd katuse kallal.
Torn sai kannatada ka 1676. aasta suure tulekahju käigus, praeguse välimuse sai torn sellele järgnenud suurte parandustööde käigus 1679. aastal.