Ivan Gonjajev (1906 Jekaterinoslavi kubermang – ?) oli nõukogude miilitsatöötaja, Eesti NSV miilitsavalitsuse ülem 1948–1951. ÜK(b)P Liige 1942.


== Haridus ==
9 klassi õhtukooli Stalinos (Donetsk), NKVD Üleukrainaline kool.


== Elulugu ==
1917–1925 töötas isatalus. 1925-1926 ringkonnamiilitsa käskjalg ja stažöör Stalinos, 1926-1927 miilitsa vaneminspektor Stalinos, 1927–1931 tööstusrajooni miilitsa vaht, miilitsaülema asetäitja Stalinos, 1931–1933 Stalino linna miilitsaosakonna inspektor, 1933-1934 Ordžonikidze linna miilitsaülema asetäitja, 1934–1936 miilitsa linnaosakonna jälgimisteenistuse jaoskonnaülem Vorošilovgradis, 1936–1938 miilitsavalitsuse teenistusosakonna vaneminspektor Stalinos, 1938–1940 Kuibõševi oblasti UNKVD miilitsavalitsuse teenistusosakonna vaneminspektor, osakonnaülema asetäitja, 1940-1941 samas passiosakonna ülema asetäitja, 1941–1944 samas kriminaaljälituse osakonna ülem ja miilitsavalitsuse ülema abi, 1944-1945 Kuibõševi linna miilitsavalitsuse ülem, 1946–1948 Moldaavia NSV siseministri asetäitja miilitsa alal ja miilitsavalitsuse ülem, 1948–1950 Eesti NSV siseministri asetäitja miilitsa alal ja miilitsavalitsuse ülem, 1950-1951 Eesti NSV julgeolekuministri asetätija miilitsa alal ja miilitsavalitsuse ülem. 1951 kutsuti NSV Liidu MGB käsutusse.


== Viited ==