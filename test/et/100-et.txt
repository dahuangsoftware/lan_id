Pulmonoloogia on arstiteaduse ning anatoomia ja füsioloogia haru, mis käsitleb hingamiselundite ehitust ja talitlust ning hingamisteede ja kopsuhaigusi, nende diagnoosimist, ravi ja profülaktikat.
Käsitleb kõiki kopsu- ja hingamisteede haigusi (kaasa arvatud tuberkuloos, pleura- ja keskseinandi haigused ja hingamisteede allergilised seisundid) ning kopsumanifestatsioonidest teiste elundkondade haiguste või viimaste komplikatsioonide korral. Tervishoiu osana käsitleb pulmonoloogia nimetatud haiguste ja seisundite diagnostikat, ravi ja profülaktikat (kaasa arvatud terviseedendust). Pulmonoloogia on tihedalt seotud allergiliste haiguste, kliinilise füsioloogia, endoskoopia, radioloogia ja torakaalkirurgiaga, sisemeditsiini erialadest kardioloogiaga ning nakkushaiguste ja mikrobioloogiaga.