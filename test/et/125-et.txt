Vaimastvere mõis (sks Waimastfer) oli mõis Tartumaal Laiuse kihelkonnas, selle kõrvalmõis oli Tirma. Tänapäeval jääb kunagine mõis Jõgeva maakonda.
Mõisa härrastemaja oli ühekorruseline puumaja, Eesti Vabariigi ajal pruugiti seda koolina. 1995. aastal maja põles ja taastati ümber ehitatuna. Säilinud on ka maakividest ait.


== Ajalugu ==
Vaimastvere mõisa mainiti esmakordselt 1552. aastal. 1750. aastal omandas selle Christoph Jacob Schwartz, kuid pärast tema surma 26.08.1756. läks valdus 1775. aastal pettuse teel major Georg Friedrich von Hoyningen-Huenele. Schwartzi lese ja laste kaebuse põhjal otsustas Senat mõisa siiski 1779. aastal tagastada. 1796. aastal ostis selle asekuberner Balthasar von Campenhausen, kes tõusis hiljem Venemaa välisministriks. Hiljem kuulus Vaimastvere von Steinheilidele, Grünewaldtidele ja 1842. aastast maamarssal Alexander von Oettingenile. Mõisa viimased omanikud olid 1849. aastast von Braschid.


== Viited ==


== Kirjandus ==
Alo Särg "Jõgevamaa mõisad ja mõisnikud" Tallinn: Argo, 2012