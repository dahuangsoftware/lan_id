Factory Records bija britu neatkarīgā ierakstu kompānija no Mančestras. Tā tika dibināta 1978. gadā, un tās paspārnē ir bijušas vairākas ievērojamas grupas, piemēram, Joy Division, New Order, A Certain Ratio, The Durutti Column, Happy Mondays un uz īsu laiku arī James un Orchestral Manoeuvres in the Dark.
Tāpat kā 4AD Records, Factory Records bija sava radošā darba grupa (īpaši, ierakstu producents Mārtins Henets un grafiskais mākslinieks Pīters Sevils), kas izveidoja specifisku tēlu gan izdevniecībai, gan arī grupām, kas slēgušas līgumu ar to.
Ierakstu izdevniecība pieņēma unikālu kataloģizācijas sistēmu, kas numurēja ne tikai mūzikas ierakstus, bet arī vizuālos mākslas darbus un citus ar izdevniecību saistītus objektus.