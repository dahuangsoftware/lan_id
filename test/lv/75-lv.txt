Rētošana jeb skarifikācija (angļu: Scarification) ir process, kurā uz ķermeņa, iegriežot vai iededzinot ādu, tiek veidotas rētas. Rētošana, atšķirībā no tetovējumiem, labāk parasti ir redzama uz tumšādaino cilvēku ādas. Rētošanas procesā ķermenī var izdalīties endorfīns, kas cilvēkam var radīt eiforisku stāvokli. Skarifikācijas iemesli ir arī sociāli un reliģiski. Saskaņā ar dažu cilšu pārliecību Āfrikā, radot rētas jaundzimušam bērnam, palīdz novērst ar redzi saistītās slimības. Skarifikācija rada kaitējumu un traumu uz ādas, tādēļ tas nav droši. Ne tikai materiāliem, ar ko veido brūces, bet arī pašām brūcēm ir jābūt tīrām, izmantojot antibakteriālus šķīdumus vai ziepes. Bieži brūces iekaist. Rētojumu veidotājam ir jābūt pilnvērtīgām zināšanām par cilvēka ādas anatomiju, lai novērstu iegriešanu pārāk dziļi, pārāk karstu vai pārāk ilgu dedzināšanu. Rētošana nav tik populāra kā tetovēšana, tāpēc ir grūtāk atrast skarifikācijas meistaru ar pieredzi.


== Vēsture ==
Rētošana tika izmantota dažādās kultūrās dažādu iemeslu dēļ:
Lai pārietu pusaudža kārtā vai iezīmētu emocionālo stāvokli — bēdas vai labklājību.
Rētošanu, tīši dedzinot ādu, sauca par zīmolu un vēsturiski tika izmantots, lai iezīmētu vergus un noziedzniekus, parasti ar redzamu zīmi un kodu, kas atspoguļo noziegumu.
Dažās kultūrās sievietes lēmums veikt sev rētošanu parāda viņas briedumu un gatavību dzemdēt bērnus.


== Process ==

Ādas griešanu kosmētiskām vajadzībām nedrīkst jaukt ar pašsakropļojumu, kas ir arī attiecināms uz eifēmismu „griešana”. Līnijas tiek grieztas ar ķirurģiskajiem asmeņiem. Šī tehnika ietver dažādas metodes:
tintes ieberzēšanu,
ādas noņemšanu/nodīrāšanu,
tamponēšanu.


== Dziedināšana ==
Parasti, jo ilgāk brūci dziedē, jo izteiktākas būs rētas. Tādējādi, lai būtu izteiktākas rētas, brūces var glabāt atvērtas ilgstošu laiku. Tas ir, noberžot kreveli un kairinot brūci ar ķīmisku vai dabīgi kairinošu līdzekli kā, piemēram, zobu pastu vai citrona sulu. Daži praktiķi izmanto joda tinktūru, kas ir pierādījusi, ka spēj radīt redzamāku rētojumu (tādēļ to neizmanto nelielu brūču ārstēšanai). Ar šo metodi brūce var dzīt mēnešiem.


== Skatīt arī ==
Skarifikators