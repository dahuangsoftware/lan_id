Nacionālās basketbola asociācijas sezonas vērtīgākais spēlētājs (MVP) ir ikgadēja Nacionālās basketbola asociācijas balva katras sezonas vērtīgākajam spēlētājam. Balva tiek piešķirta kopš 1955.—1956. gada NBA sezonas. Uzvarētājs sava īpašumā iegūst NBA pirmā prezidenta Morisa Podolofa (Maurice Podoloff) vārdā nosaukto balvu.
Sezonas vērtīgākā spēlētāja balsojums notiek pēc regulārās sezonas beigām. Līdz 1979.—1980. gada sezonai balvas ieguvējs tika noskaidrots NBA spēlētāju balsojumā, taču kopš 1980.—1981. gada sezonas balvas ieguvēju nosaka ASV un Kanādas sporta žurnālisti un diktori, kas katrs viņaprāt sarindo piecus labākos spēlētājus. Par katru pirmo vietu tiek piešķirti 10 punkti, otro — 7, trešo — 5, ceturto — 3 un piekto — 1 punkts. Kopš 2010. gada pastāv arī fanu balsojums, kas veido vienu balsi.
Līdz šim neviens spēlētājs nav saņēmis visas pirmās vietas. Šakils O'Nīls (2000) un Lebrons Džeimss (2013) ir vienīgie divi spēlētāji, kam līdz šādam sasniegumam pietrūkusi viena pirmā vieta. Visvairāk reižu par vērtīgāko ticis atzīts Karīms Abduldžabars (6 reizes). Bills Rasels un Maikls Džordans ir saņēmuši balvu piecas reizes. Rasels un Džeimss ir vienīgie spēlētāji, kas saņēmuši četras balvas piecu sezonu laikā. Pašreizējais balvas ieguvējs ir Stīvens Karijs.


== Uzvarētāji ==


== Piezīmes ==


== Atsauces ==
Vispārīgās

Atsevišķās