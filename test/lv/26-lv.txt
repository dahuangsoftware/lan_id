Rumānijas leja jeb leva (rumāņu: Leu românesc, IPA: [lew]) ir Rumānijas naudas vienība. ISO 4217 kods RON, skaitliskais kods 946.
Leja iedalīta 100 banos (rumāņu: bani, vienskaitlī ban).


== Etimoloģija ==
Naudas vienības nosaukums leu nozīmē "lauva", un tas ieviesies no nīderlandiešu dāldera (leeuwendaalder — "lauvas dālderis").
Vārds bani rumāņu valodā nozīmē "nauda".


== Vēsture ==
Kad Valahijas un Moldāvijas hercogiste izveidoja Apvienoto hercogisti, 1867. gadā par tās naudas vienību kļuva leja. Sākotnēji paralēli tai naudas apritē tika izmantots arī Francijas franks.
Pēc Otrā pasaules kara lejas vērtība dramatiski kritās. 1947. gadā tika izlaista jauna leja, kura atbilda 20 000 vecajām lejām. 1952. gadā notika naudas reforma.
Pēc komunistu režīma krišanas Rumānijas ekonomika piedzīvoja inflāciju, un lejas vērtība kritās. 2005. gadā inflācijas stabilizējās, un tika ieviesta jauna leja: pret vienu jauno leju (RON) tika mainītas 10 000 vecās lejas (ROL).
Rumānija plāno ieviest eiro. Par tās ieviešanas termiņu tiek minēts 2020. gads.


== Piezīmes ==


== Atsauces ==


== Ārējās saites ==
Rumānijas Nacionālā banka