Jui Janji (ķīniešu: 余泱漪, piņjiņs: Yu Yangyi; dzimis 1994. gada 8. jūnijā Hubei) ir Ķīnas starptautiskais lielmeistars šahā (2009).


== Biogrāfija ==
2004. gadā izcīnījis Pasaules junioru šaha čempiona nosaukumu U10 vecuma grupā. 2007. gadā Maskavā dalījis pirmo vietu starptautiskā šaha festivāla Aeroflot Open C turnīrā. 2009. gadā izcīnījis bronzas medaļu Āzijas individuālajā šaha čempionātā. 2009. gadā piedalījies Pasaules šaha kausa izcīņā pēc izslēgšanas sistēmas, kurā iekļuvis 3. kārtā. 2011. un 2012. gadā izcīnījis Āzijas individuālā šaha čempionāta sudraba medaļas. 2012. gadā ieņēmis otro vietu arī Ķīnas šaha čempionātā. 2013. gadā uzvarējis Pasaules junioru šaha čempionātā U20 vecuma grupā. 2014. gadā uzvarējis Ķīnas šaha čempionātā un Āzijas šaha čempionātā. 2014. gadā Dohā uzvarējis starptautiskajā šaha turnīrā Qatar Masters Open, apsteidzot Anišu Giri un Vladimiru Kramņiku.
Pārstāvējis Ķīnas komandu lielākajos komandu šaha turnīros:
Pasaules šaha olimpiādēs piedalījies 2 reizes (2014-2016). Komandu vērtējumā izcīnījis zelta (2014) medaļu. Individuālajā vērtējumā izcīnījis zelta (2014) medaļu;
Pasaules komandu šaha čempionātos piedalījies 4 reizes (2011-2017). Komandu vērtējumā izcīnījis 2 zelta (2015, 2017) un 2 sudraba (2011, 2013) medaļas. Individuālajā vērtējumā izcīnījis sudraba (2013) medaļu;
Āzijas valstu komandu šaha čempionātos piedalījies 2 reizes (2012-2014). Komandu vērtējumā izcīnījis 2 zelta (2012, 2014) medaļas. Individuālajā vērtējumā izcīnījis sudraba (2012) un bronzas (2014) medaļas.


== Atsauces ==


== Ārējās saites ==
Šahista profils FIDE mājaslapā (angliski)
Šahista profils chessgames.com mājaslapā (angliski)
Šahista profils 365chess.com mājaslapā (angliski)