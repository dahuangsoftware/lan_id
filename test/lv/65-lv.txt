Tomass Henrijs Alekss Robsons-Kanu (angļu: Thomas Henry Alex Robson-Kanu, dzimis 1989. gada 21. maijā Londonā) ir britu futbolists, Velsas futbola izlases spēlētājs. Spēlē malējā pussarga pozīcijā, dažkārt — uzbrucēja pozīcijā.
Futbolista gaitas sācis Arsenal FC skolā, bet 15 gadu vecumā pārgājis uz Reading F.C.. Pēc futbola akadēmijas beigšanas 2007. gadā kādu laiku pavadījis klubos Southend United F.C. un Swindon Town F.C. un 2009. gadā atgriezies Reading F.C.. Debitējis Premjerlīgā 2012. gadā un kluba rindās 228 spēlēs guvis 30 vārtus.
Robsons-Kanu sākotnēji pārstāvējis Anglijas U-19 un U-20 izlases, bet 2010. gadā mainījis futbola pilsonību uz Velsu (kvalificējās pa vecmāmiņas līniju). Velsas pieaugušo izlasē debitējis 2010. gada 23. maijā spēlē pret Horvātiju, pirmos vārtus izlases sastāvā guvis 2013. gada martā spēlē pret Skotiju. Spēlējis arī 2016. gada Eiropas čempionātā.


== Atsauces ==


== Ārējās saites ==
 Vikikrātuvē par šo tēmu ir pieejami multivides faili. Skatīt: Hels Robsons-Kanu.
WorldFootball profils (angliski)
Soccerbase spēlētāja profils (angliski)
Scoresway profils (angliski)
National-Football-Teams profils (angliski)
Transfermarkt spēlētāja profils (angliski)