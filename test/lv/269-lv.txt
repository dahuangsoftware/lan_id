Alberts Paiks (angļu: Albert Pike, dzimis 1809. gada 29. decembrī, miris 1891. gada 2. aprīlī) bija amerikāņu advokāts, ģenerālis, rakstnieks un brīvmūrnieks.
Daudz ceļojis pa ASV rietumu teritorijām līdz apmetās Ārkanzasā, kur nodarbojās ar jurista un žurnālista praksi. Kā militārpersona piedalījās ASV-Meksikas karā, kā arī bija konfederātu ģenerālis Amerikas pilsoņu kara laikā. 1872. gadā publicēja grāmatu "Morāle un dogma" (Morals and Dogma of the Ancient and Accepted Scottish Rite of Freemasonry), kurā aprakstījis brīvmūrnieku senā un akceptētā skotu rituāla (Ancient and Accepted Scottish Rite of Freemasonry) teorētiskos jautājumus. Paiks ir vienīgais konfederātu ģenerālis, kuram ir piemineklis ASV galvaspilsētā Vašingtonā.


== Ārējās saites ==

 Vikikrātuvē par šo tēmu ir pieejami multivides faili. Skatīt: Alberts Paiks.