Regīna Spektore (krievu: Регина Спектор, angļu: Regina Spektor; dzimusi 1980. gada 18. februārī, Maskavā, Krievijā) ir Krievijas ebreju ģimenē dzimusi amerikāņu dziedātāja un pianiste.
Regīna Spektore piedzima Maskavā, 1980. gada 18. februārī, muzikālā ebreju ģimenē. Viņas māte bija mūzikas pasniedzēja Maskavas konservatorijā, bet tēvs bija fotogrāfs, kurš amatieru līmenī prata spēlēt vijoli. 1989. gadā, perestroikas laikā, ģimenei atļāva izceļot. Sākotnēji Regīna nonāca, Austrijā, pēc tam Itālijā, bet visbeidzot Ņujorkā, ASV, kur apmetās Bronksā.
Ņujorkā viņa apmeklēja Manhetenas mūzikas skolu, taču iedvesmu rakstīt dziesmas viņa guva pusaudžu gados ekskursijas laikā Izraēlā, kur viņas vienaudži veltīja Regīnas dziedātājas talantam atzinīgus vārdus. Mūziku studēja Pērčeisas koledžā (Purchase College), kuru viņa absolvēja 2001. gadā. Ievērību viņa ieguva uzstājoties dažādos priekšnesumos Ņujorkas pilsētā.


== Diskogrāfija ==
Regīna Spektore bija producents saviem pirmajiem diviem albumiem, taču lielāku popularitāti ieguva albumi Soviet Kitsch un Begin to Hope", kuriem ir raksturīga augstāka profesionalitāte.


=== Albumi ===
2001 — 11:11
2002 — Songs
2004 — Soviet Kitsch
2006 — Begin to Hope
2009 — Far
2012 — What We Saw from the Cheap Seats


=== Singli ===
2003 — Reptilia b/w Modern Girls & Old Fashion Men by The Strokes
2004 — Your Honor / The Flowers
2005 — Live at Bull Moose EP
2005 — Carbon Monoxide
2006 — Us
2006 — On the Radio
2006 — Fidelity
2007 — Live in California 2006 EP