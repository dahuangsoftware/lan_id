Emīls Berliners (angļu: Emile Berliner, dzimis 1851. gada 20. maijā, miris 1929. gada 3. augustā) bija Vācijas ebreju izcelsmes amerikāņu izgudrotājs un uzņēmējs.
1870. gadā emigrēja uz ASV. Uzlaboja telefona uzbūvi, ieviešot konstrukcijā oglekļa mikrofonu un indukcijas spoli. 1887. gadā patentēja jaunu skaņas ierīci — gramofonu. Vēlāk konstruēja arī aviācijas dzinējus.
1897. gadā Londonā nodibināja uzņēmumu Gramophone Company, kas 1931. gadā kļuva par EMI, bet 1897. gadā Hannoverē — Deutsche Grammophon, kas kā ierakstu kompānija pazīstama arī mūsdienās.


== Ārējās saites ==

 Vikikrātuvē par šo tēmu ir pieejami multivides faili. Skatīt: Emīls Berliners.