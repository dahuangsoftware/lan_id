Vilfrīds Lange (vācu: Wilfried Lange; 1910. gada 22. februāris Rīga — 1993. gads) bija Vācijas šahists.


== Biogrāfija ==
Jaunībā dzīvojis Braunšveigā, kur 1933. gadā uzvarējis Lejassaksijas šaha čempionātā. Vēlāk pārcēlies uz Eseni, kur uzvarējis pilsētas šaha čempionātos. 1952. gadā kļuvis par Ziemeļreinas-Vestfālenes federālās zemes šaha čempionāta uzvarētāju. Divas reizes uzvarējis nacionālajos šaha turnīros Hamburgā (1946, 1952). No 1930. līdz 1950. gadam astoņas reizes piedalījies Vācijas šaha čempionātos. Divas reizes uzvarējis Vācijas šaha bundeslīgā Esenes šaha kluba Essener SG 1904 sastāvā. Par sasniegtajiem rezultātiem 1949. gadā saņēmis Vācijas šaha meistara nosaukumu. Pārstāvējis Vācijas komandu Pasaules šaha olimpiādē, kurā piedalījies 1952. gadā un individuālajā vērtējumā izcīnījis bronzas medaļu. Daudz darba ieguldījis Vācijas šaha dzīves atjaunošanai pēc Otrā pasaules kara. Bijis Ziemeļreinas-Vestfālenes federālās zemes šaha federācijas pārstāvis Vācijas šaha federācijā. Pēc profesijas bijis ķīmiķis.


== Atsauces ==


== Ārējās saites ==
Šahista profils chessgames.com mājaslapā (angliski)
Šahista profils 365chess.com mājaslapā (angliski)