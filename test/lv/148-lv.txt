Igors Rurikovičs jeb Ingvars (baznīcslāvu: Игорь, grieķu: Ιγγωρ, vikingu: Ingvar; dzimis ap 878., miris 945. gadā) bija Kijevas (Kenugardas) kagans no 912. gada līdz savai nāvei 945. gadā, kad viņu meslu ievākšanas laikā nogalināja drevļani.


== Dzīvesgājums ==
Ingvars bija rusu ķēniņa Rurika dēls. Nestora hronikas tekstā minēts, ka 879. gadā Ruriks nomira, atstādams savu dēlu Igoru sava radinieka Oļega (Ѡлгъ, Helgi) audzināšanā. 882. gadā ķēniņš Helgi ar Ingvaru pakļāva Smalesku (Smaleskja, Smoļenska) un Ļubeču un devās lejup pa Dņepru līdz sasniedza Kenugardas (Kijevas) pilsētu, kurā valdīja varjagu karadraudze Askolda un Dira vadībā. Atbraucēji izlikās par varjagu tirgotājiem, kas dodas uz grieķu zemēm, uzaicināja abus uz pārrunām, kuru laikā paziņoja, ka "jūs neesiet ķēniņi un neesiet no ķēniņu dzimtas, bet Rurika dēls ir" un lika nogalināt Ingvara vārdā.
907. gadā Helgi devās karagājienā uz Grieķu zemi un atstāja Ingvaru Kijevā par vietvaldi, bet pēc Helgi nāves 912. gadā Ingvars kļuva par Kijevas kaganu. 914. gadā karoja ar drevļaniem un paaugstināja viņu meslus. 915. gada sirojuma laikā viņš Dņepras lejtecē pirmo reizi sastapās ar pečeņegu karavīriem, ar kuriem tika noslēgts miers, kas ilga līdz 920. gadam.
941.-944. gadā Ingvars vadīja rusu un pečeņegu karagājienus uz Konstantinopoli (Cargradu). 944. gadā grieķi aizdedzināja rusu sirotāju kuģus ar "grieķu uguni" (naftas degmaisījumu).
945. gadā Ingvars, pārkāpjot tradīcijas, devās ievākt otro reizi gadā meslus no drevļaniem un tika nogalināts pie Korosteņas (Искоростень) pilsētas. Savukārt pēc Bizantijas hronista Leona Diakona ziņām Ingvaru nogalinājuši "ģermāņi", piesienot pie koku stumbriem un pārraujot uz pusēm. 


== Ķēniņa Ingvara ciltskoks ==


== Atsauces ==