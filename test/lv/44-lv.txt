Janiks Aņēls (franču: Yannick Agnel; dzimis 1992. gada 9. jūnijā) ir franču peldētājs.
Piedalījies 2012. gada vasaras olimpiskajās spēlēs Londonā. Tajās izcīnījis zelta medaļu 200 m brīvajā stilā un 4×100 m brīvā stila stafetē, kā arī sudrabu 4×200 m brīvā stila stafetē. 2011. gada Pasaules čempionātā garajā baseinā Ķīnā izcīnījis sudraba medaļu 4×200 m brīvā stila stafetē, pēc diviem gadiem Spānijā izcīnīja zeltu 200 m brīvajā stilā un 4×100 m brīvā stila stafetē, 2010. gada Pasaules čempionātā īsajā baseinā izcīnīja uzvaru 4×100 m brīvā stila stafetē un bronzu 4×200 m brīvā stila stafetē. Ar panākumiem startējis Eiropas čempionātos garajā baseinā gan pieaugušajiem, gan junioriem. Sportistam pašlaik (2013) pieder vairāki Francijas rekordi. Tāpat ir uzstādījis pasaules rekordu 400 m brīvajā stilā īsajā baseinā.


== Ārējās saites ==
Sports-Reference profils (angliski)
Swimrankings profils (angliski)