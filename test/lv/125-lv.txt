Orfisms ir mākslas virziens, kas bija aktīvs laikā, kad attīstījās kubisms (ap 1910.—1913. gadu).
Orfisma pamatā bija kubisms, tomēr orfisti iekļāva arī tīras liriskās abstrakcijas principus savos darbos, ar ko orfisms atšķīrās no tradicionālā kubisma stila. Orfisma darbi ir gleznoti spilgtās krāsās, kas savukārt bija fovisma ietekmes rezultāts.
Terminu "orfisms" radīja dzejnieks Gijoms Apolinērs. Par nozīmīgākajiem orfisma pārstāvjiem tiek uzskatīti gleznotāji Robērs Delonē un Sonja Delonē.