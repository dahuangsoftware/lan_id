Pelmeņi ir neraudzētas mīklas izstrādājums ar pildījumu. Pagatavo no kviešu miltiem, pievienojot olu, sāli un garšvielas, plāni izrullējot. Pildījumam izmanto gaļu (cūkgaļu, liellopa gaļu, aitas gaļu, vistu; nereti izmanto arī žāvētu gaļu, zivi, medījumus, retāk kartupeļus, kāpostus, augļus, sēnes u.c.); pildījumam jābūt ap 50% no izstrādājuma tilpuma. Uzglabā saldētā veidā. Pagatavo vārot ūdenī vai buljonā līdz uzpeldēšanai, turpinot vārīt 2—3 minūtes; nereti apcep vai nu pēc vārīšanas vai saldētus; var pagatavot arī tvaicējot. Pasniedz ar skābo krējumu, etiķi, sinepēm, mārrutkiem pēc gaumes.
Pelmeņu nosaukums aizgūts no krievu valodas пельмени, kurā tas savukārt ienācis no komiešu valodas nosaukuma пельнянь — ‘maizes auss’.


== Atsauces ==


== Ārējās saites ==
 Vikikrātuvē par šo tēmu ir pieejami multivides faili. Skatīt: Pelmeņi.
Fotoreceptes.lv Sibīrijas pelmeņi
espati.lv Pelmeņi, jeb mīklas kažociņa noslēpums