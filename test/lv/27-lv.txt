Moljērs (franču: Molière), īstajā vārdā Žans Batists Poklēns (franču: Jean-Baptiste Poquelin, dzimis 1622. gada 15. janvārī, miris 1673. gada 17. februārī), bija franču aktieris, režisors un rakstnieks. Moljērs ir uzrakstījis vairākas nozīmīgas komēdijas cilvēces vēsturē. Moljērs ir dzimis Parīzē, viņa tēvam piederēja paklāju veikals. Jau jaunībā Moljērs nolēma dzīvot mākslinieka dzīvi. Kad viņam bija 21 gads, viņš nodibināja teātri, bet tas bankrotēja. No 1645. līdz 1658. gadam viņš ar draugiem apceļoja Franciju. Vēlāk karalis Luijs XIV iecēla Moljēru par atbildīgo par izklaidēm Versaļas galmā netālu no Parīzes. Moljērs bija pagodināts kalpot karalim, it īpaši tāpēc, ka viņam bija ienaidnieki no Romas katoļu baznīcas. Moljērs savās komēdijās apspēlēja cilvēka trūkumus: greizsirdību, skopumu, liekulību, bailes no nāves un tā tālak. Viņš vēlējās izklaidēt un izglītot auditoriju, ieliekot radītos tēlus neveiklās situācijās. Viena no nozīmīgākajām Moljēra lugām ir "Tartifs". Apbedīts Perlašēzas kapsētā Parīzē.


== Ārējās saites ==

 Vikikrātuvē par šo tēmu ir pieejami multivides faili. Skatīt: Moljērs.


== Atsauces un piezīmes ==