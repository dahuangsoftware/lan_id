Forseti skandināvu mitoloģijā ir taisnīguma, miera un patiesības dievs, viens no āsiem. Forseti ir Baldra un Nannas dēls. Viņš ticis uzskatīts par visgudrāko āsu dievu.
Forseti skandināvu dzejā pieminēts tikai Grímnismál, kur viņš nosaukts par dievu, kurš izšķir strīdus. Tas tomēr nenozīmē, ka Forseti ir nesenas izcelsmes dievs. Alkvīns savā darbā Vita Sancti Willebrordi (785-797) piemin, ka 8 gs. sākumā Sv. Villebrords ieradies salā, kas atrodas statp Frīziju un Dāniju un kas saukta par Fositeslandi par godu dievam, kurš tur pielūgts. Iespējams, ka frīzu Fosite un skandināvu Forseti ir etimoloģiski saistīti.