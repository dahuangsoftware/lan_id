Somova jūra ir Dienvidu okeānam piederīga malas jūra Antarktīdas piekrastē. Nosaukums «Somova jūra» tiek lietots reti, pārsvarā krieviski rakstītajos avotos.
Atrodas aptuveni starp 150 un 170° A garuma grādiem. Rietumos atrodas D'Irvila jūra, austrumos — Rosa jūra. Dienvidos norobežo Antarktīda, piekrastē sākot no rietumiem šādi objekti:
Adēra rags
Viktorijas Zeme
Otsa krasts
Obas līcis

Džordža V krasts
Jūras ziemeļu daļā atrodas Belenija salas, no kurām lielākās ir Stērdža sala, Bekla sala un Janga sala.
Tuvākā sauszeme ziemeļu virzienā ir Austrālijas austrumu piekraste un Jaunzēlande.
Jūras austrumu daļa pārsvarā atrodas virs kontinentālā šelfa, rietumu daļā dziļums sasniedz 3 000 m. Krastā atrodas Krievijas antarktiskās izpētes stacija Ļeņingradska, kas sāka darboties 1971. gadā. Jūra nosaukta par godu Pirmās padomju antarktiskās ekspedīcijas vadītājam Mihailam Somovam.