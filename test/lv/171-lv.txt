Vladimirs Žarkovs (krievu: Влади́мир Алекса́ндрович Жарко́в; dzimis 1988. gada 10. janvārī) ir krievu hokejists, malējais uzbrucējs. Pašlaik (2012) Žarkovs spēlē Kontinentālās hokeja līgas kluba Maskavas CSKA sastāvā.


== Spēlētāja karjera ==
Profesionāļa karjeru Žarkovs uzsāka 2005.—06. gada sezonā, kad debitēja Krievijas Superlīgas kluba Maskavas CSKA sastāvā. Nākamajā sezonā kluba rindās viņš aizvadīja jau 48 spēles.
2008. gada vasarā Žarkovs pārcēlās uz Ziemeļameriku, kur savu pirmo sezonu aizvadīja AHL kluba Lovelas "Devils" rindās, taču 2009.—10. gada sezonā debitēja arī NHL, Ņūdžersijas "Devils" rindās aizvadot 40 spēles. Arī 2010.—11. gada sezonā "Devils" rindās Žarkovs aizvadīja līdzīgu spēļu skaitu, taču 2011.—12. gada sezonā Ņūdžersijas sastāvā hokejists laukumā izgāja vien četrās spēlēs.
2012. gada vasarā Žarkovs parakstīja divu gadu līgumu ar Maskavas CSKA.


== Ārējās saites ==
Eliteprospects profils (angliski)
Internet Hockey Database profils (angliski)
Eurohockey profils (angliski)