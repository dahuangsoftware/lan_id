Konstantīns Baruļins (krievu: Константин Барулин; dzimis 1984. gada 4. septembrī) ir Krievijas hokejists, vārtsargs. Pašlaik (2016) spēlē Kontinentālās hokeja līgas kluba HK Soči sastāvā.


== Spēlētāja karjera ==
Konstantīns sāka spēlēt profesionāli 2001. gadā Krievijas Augstākās līgas kluba Tjumeņas "Gazovik" rindās. Tā sastāvā viņš spēlēja līdz pat 2005. gadam. Tiesa, 2004.—05. sezonā Baruļins ar vienu spēli Sanktpēterburgas "SKA" rindās debitēja arī Krievijas Superlīgā. 2005.—06. sezonu Konstantīns aizvadīja Maskavas "Spartak" rindās, taču tad pievienojās Maskavas apgabala "Himik" vienībai.
No 2008. līdz 2010. gadam Konstantīns spēlēja Maskavas "CSKA" rindās, taču tad pievienojās Mitišču "Atlant" vienībai. 2010.—11. sezonu Baruļins noslēdza kā līgas labākais vārtsargs vidēji spēlē ielaisto vārtu ziņā.
No 2012. līdz 2014. gadam pārstāvēja Kazaņas "Ak Bars", taču jūnijā tika aizmainīts uz Omskas "Avangard", "Ak Bars" pretī saņemot Sergeju Kosticinu.
Krievijas izlases rindās spēlējis 2007. gada Pasaules čempionātā, kurā gan laukumā nedevās, bet kopā ar izlasi izcīnīja bronzas medaļas. Baruļins spēlējis arī vairākos pārbaudes turnīros.


== Ārējās saites ==
Eliteprospects profils (angliski)
Internet Hockey Database profils (angliski)
Eurohockey profils (angliski)