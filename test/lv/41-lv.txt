3. marts ir gada 62. diena (63. garajā gadā) pēc Gregora kalendāra. Līdz gada beigām ir atlikušas 303 dienas.


== Notikumi ==
1795. gads — Kurzemes hercogiste tika iekļauta Krievijas Impērijā.
1845. gads — Florida kļuva par 27. ASV štatu.
1857. gads — Otrais Opija karš: Francija un Apvienotā Karaliste formāli pieteica karu Ķīnai.
1875. gads — pirmoreiz tika organizēta hokeja spēle telpās Monreālā, Kanādā, šī diena tiek uzskatīta par modernā hokeja dzimšanas dienu.
1878. gads — Bulgārija atguva neatkarību no Osmaņu impērijas saskaņā ar Sanstefano līgumu.
1918. gads — Pirmais pasaules karš: Padomju Krievija izstājās no kara, parakstot Brestļitovskas miera līgumu ar Centrālajām lielvalstīm.
1919. gads — Latvijas brīvības cīņas: sākas Vācijas un Latvijas Republikas bruņoto spēku pretuzbrukums Sarkanajai Armijai Kurzemē.
1924. gads — Turcijā tika atcelts 1400 gadu senais kalifāts, atceļot kalifa titulu.
1938. gads — Saūda Arābijā tika atrasti naftas krājumi.
1945. gads — Otrais pasaules karš: iepriekš neitrālā Somija pieteica karu ass valstīm.
1969. gads — Apollo programma: palaists kosmosa kuģis Apollo 9, lai izmēģinātu Mēness nolaižamo moduli.
1972. gads — palaista NASA starpplanētu zonde Pioneer 10.
1991. gads — Latvijā notika aptauja, kurā vairākums balsotāju atbalstīja "demokrātisku un neatkarīgu Latviju"; tajā pašā dienā Igaunijā arī notika analoģisks referendums.
1992. gads — pieņemts pašreizējais Kirgizstānas karogs.
1992. gads — 263 ogļraču gāja bojā Turcijas ogļu raktuvēs pie Zonguldakas.
2005. gads — Stīvs Fosets uzstādīja pasaules rekordu, aplidojot zemeslodi ar lidmašīnu Virgin Atlantic GlobalFlyer vienatnē bez apstāšanās un bez degvielas papildu uzpildīšanās.


== Dzimuši ==
1840. gads — Virsaitis Džozefs, indiāņu nezpersu cilts virsaitis (miris 1904.)
1845. gads (j. s., pēc v. s. 19. februārī) — Georgs Kantors (Georg Cantor), Krievijā dzimis vācu matemātiķis (miris 1918.)
1847. gads — Aleksandrs Greiems Bells (Alexander Graham Bell), ASV fiziologs, fiziķis un izgudrotājs (miris 1922.)
1872. gads:
Pauls Kalniņš, latviešu politiķis (miris 1945.)
Vilhelms Purvītis, latviešu gleznotājs (miris 1945.)

1895. gads — Rangnars Frišs (Ragnar Frisch), norvēģu ekonomists (miris 1973.)
1898. gads — Emīls Artins (Emil Artin), vācu matemātiķis (miris 1962.)
1899. gads — Jēkabs Kleins (Jacob Klein), Latvijā dzimis filozofs un matemātiķis (miris 1978.)
1911. gads:
Anatols Dinbergs, Latvijas diplomāts (miris 1993.)
Džīna Hārlova (Jean Harlow), amerikāņu aktrise (mirusi 1937.)

1955. gads — Jurijs Petropavlovskis (Юрий Алексеевич Петропавловский), Latvijas krievu politiķis
1956. gads — Zbigņevs Boņeks (Zbigniew Boniek), Polijas futbolists
1961. gads — Arsens Miskarovs, Latvijas peldētājs
1973. gads — Romāns Vainšteins, latviešu riteņbraucējs
1975. gads:
Stanimirs Gospodinovs, Bulgārijas futbolists
Rihards Pavlikovskis (Richard Pavlikovský), slovāku hokejists

1978. gads — Nikolass Kjēza (Nicolas Kiesa), Dānijas autosportists
1982. gads — Dmitrijs Mironovs, Latvijas politiķis, uzņēmējs


== Miruši ==
1111. gads — Boemunds I (Boamundus), Antiohijas firsts (dzimis 1054.)
1707. gads — Aurangzebs, Mogulu impērijas valdnieks
1792. gads — Roberts Adams (Robert Adam), skotu arhitekts (dzimis 1728.)
1879. gads — Viljams Kingdons Klifords (William Kingdon Clifford), angļu matemātiķis (dzimis 1845.)
1928. gads — Jans Torops (Jan Toorop), nīderlandiešu mākslinieks (dzimis 1858.)
1953. gads — Jozefs Fišers (Josef Fischer), vācu riteņbraucējs (dzimis 1865.)
1993. gads — Alberts Seibins (Albert Sabin), Polijas ebreju izcelsmes ASV mediķis (dzimis 1906.)
2005. gads — Rinuss Mihelss (Rinus Michels), Nīderlandes futbolists, treneris (dzimis 1928.)
2014. gads — Viljams Pougs (William Reid Pogue), ASV kosmonauts (dzimis 1930.)


== Svētku un piemiņas dienas ==
Bulgārijā — Brīvības diena