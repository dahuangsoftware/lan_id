Filips Džozefs Kesels (angļu: Philip Joseph Kessel, Jr.; dzimis 1987. gada 2. oktobrī) ir profesionāls amerikāņu hokejists, spēlē labās malas uzbrucēja pozīcijā, ASV hokeja izlases dalībnieks. Pašlaik (2017) pārstāv NHL klubu Pitsburgas "Penguins".


== Spēlētāja karjera ==
2006. gada NHL draftā viņu izraudzījās Bostonas "Bruins" ar kopējo 5. kārtas numuru. 2007. gadā viņš saņēma Bila Mastertona balvu, tādējādi kļūdams par pirmo līgas debitantu, kas saņem šo balvu. Tāpat 2007. gadā spēlēja NHL YoungStars spēlē Visu zvaigžņu spēles nedēļas nogalē. Pēc 2008.—2009. gada sezonas pārgāja uz Toronto "Maple Leafs". 2011. gadā piedalījās Visu zvaigžņu spēlē. "Maple Leafs" rindās Kesels aizvadīja sešas sezonas, katru no tām noslēdzot kā komandas rezultatīvākais spēlētājs.
2015. gada 1. jūlijā tika aizmainīts uz Pitsburgas "Penguins". Kopā ar "Penguins" nākamajās divās sezonās izcīnīja Stenlija kausu.
ASV hokeja izlases sastāvā izcīnījis sudraba medaļu 2010. gada Ziemas Olimpiskajās spēlēs. 2014. gada Olimpisko turnīru Kesels noslēdza kā tā rezultatīvākais spēlētājs, iegūstot arī labākā uzbrucēja titulu. Spēlējis arī trīs Pasaules čempionātos.


== Ārējās saites ==
Eliteprospects profils (angliski)
Internet Hockey Database profils (angliski)