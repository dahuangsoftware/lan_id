Māris Ziediņš (dzimis 1978. gada 3. jūlijā Talsos) ir bijušais latviešu hokejists, spēlēja uzbrucēja pozīcijā, Latvijas hokeja izlases dalībnieks. Karjeras lielāko daļu aizvadīja dažādās Ziemeļamerikas hokeja līgās, vēlāk — Anglijas hokeja līgas vienībā Pīterboro "Phantoms". Latvijas hokeja izlases sastāvā piedalījies 2005. gada Pasaules čempionātā un 2006. gada ziemas olimpiskajās spēlēs.


== Spēlētāja karjera ==
Hokejista karjeru sācis Talsos, THK "Talsi" komandas sastāvā spēlējis Latvijas čempionātā (9 vārti). Pēc tam devies uz Ziemeļameriku, kur sākumā spēlēja USHL klubā Grīnbejas "Gamblers" sastāvā vienu sezonu, kam sekoja četras sezonas Sentnorberta universitātes hokeja komandas sastāvā NCAA. 2003. gadā tika nosaukts par American Hockey Coaches Association College Division Player of the Year, divas reizes iekļauts All-America izlasē, 2002. gadā tika atzīts par Northern Collegiate Hockey Association labāko spēlētāju. Vēlāk spēlējis UHL, ECHL klubos, kopš 2007.—2008. gada sezonas pārstāv Anglijas EPIHL Pīterboro "Phantoms" komandu. 2009. gadā kļuva par līgas čempionu. Pēc 2012.—2013. gada sezonas Ziediņš beidza savu profesionālo karjeru.
Latvijas hokeja izlases sastāvā piedalījies 2005. gada Pasaules čempionātā un 2006. gada ziemas olimpiskajās spēlēs. Viņš ir pirmais Talsu hokeja audzēknis, kas iekļuvis Latvijas hokeja izlasē. Kopumā aizvadījis 22 spēles (2 vārti un 2 rezultatīvas piespēles).
Līdzās hokeja spēlēšanai darbojās nekustamo īpašumu nozarē.


== Atsauces ==


== Ārējās saites ==
Sports-Reference profils (angliski)
LOK profils
Eliteprospects profils (angliski)
Internet Hockey Database profils (angliski)
LOK profils
Pīterboro "Phantoms" profils