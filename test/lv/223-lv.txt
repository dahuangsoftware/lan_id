Praimheds (angļu: Prime Head) vai kļūdaini Sifrē rags (spāņu: Cabo Siffrey) ir zemesrags Triniti pussalas ziemeļos Antarktīdā, kontinenta galējais ziemeļu punkts.
Triniti pussalas piekrasti aptuveni nokartēja franču ekspedīcija Žila Dimona d'Irvila vadībā un zemesragu ap 4,5 km uz austrumiem nosauca par Sifrē ragu. FIDS ekspedīcijai no Hopbejas polārstacijas kartējot apvidu, Sifrē raga nosaukums tika kļūdaini attiecināts uz pussalas vistālāko ziemeļu izvirzījumu. Pēc franču ekspedīcijas materiālu un aerofotogrāfiju izpētes, 1960. gados rags tika nosaukts par Praimhedu (‘pirmais rags’) kā pirmais Antarktīdas sauszemes punkts.


== Atsauces ==