Īle ir ciems Auces novada Īles pagastā, pagasta centrs. Izvietojies pagasta vidienē Auces upes krastos autoceļu V1121 un V1128 krustojumā 12 km no novada centra Auces un 93 km no Rīgas.
Īles muiža (Ihlen) vēstures avotos pirmoreiz minēta 1530. gadā. Tagadējā apdzīvotā vieta veidojusies ap muižas saimniecisko centru (jaunā Īles pils 1854. gadā uzcelta 1,5 km attālajā Immu kalnā) un pagasta valdi. Izaugusi padomju gados kā ciema padomes un kolhoza «Īle» ciemats. Īlē atrodas Lielauces pagasta pārvaldes Īles pagasta klientu apkalpošanas punkts, tautas nams, bibliotēka, 2 veikali, ģimenes ārsta prakse, pasts, sporta laukums, brīvdabas estrāde.
Īles muižā bērnību pavadījis Krišjānis Barons.


== Atsauces ==