MTV Unplugged amerikāņu dziedātājas Meraijas Kerijas trešais albums un pirmais koncertalbums, kas ASV tika izdots 1992. gada 2. jūnijā Columbia Records aizgādībā. Tāpat kā Kerijas iepriekšējais albums Emotions (1992), tas izveidoja tikai vienu ASV pirmā numura hitu, kas bija vienīgā jaunā dziesma albumā. Tas ir Kerijas pirmais koncertalbums, kas pasaulē līdz 1998. gadam tika pārdots aptuveni 6,5 miljonos kopiju.


== Ierakstīšana un panākumi ==
Beidzot pārvarējusi savas bailes no skatuves un nogurusi no kritiķu uzbrukumiem, ka viņa patiesībā neprot dziedāt, un ka viņas augstās notis ir izveidotas ar studijas aprīkojumu, Kerija piereģistrēja savu uzstāšanos šovā MTV Unplugged. dziesmu aranžējumi bija atšķirīgi no versijām, kas veidotas ierakstu studijā, jo MTV Unplugged pieprasīja izmantot tikai akustiskos instrumentus. Kerijas svilpiena reģistra izmantojums pirmajā dziesmā Emotions izraisīja skatītājos ovācijas, un pārliecināja jebkuru skeptiķi, ka viņas vokālās spējas ir ītas. Pēs tam, kad programma tika pārraidīta televīzijā, Kerijas kaverversija The Jackson 5 dziesmai I’ll Be There (1970), izpildīta duetā ar savu fona dziedātāju Treju Lorenzu, tika izdota kā singls lielā pieprasījuma dēļ, un sasniedza pirmo vietu ASV topā. Tas ir vienīgais pirmās vietas hits no visiem 18, ko nav sarakstījusi viņa pati, jo tā ir kaverversija. Albums izveidoja arī otru singlu If It’s Over, kas netika izdots ASV un lielākajā daļā tirgos izgāzās. Kerijas parādīšanās šovā ieguva viņai cieņu no daudziem kritiķiem, kas pirms tam viņu nepatiesi sauca par studijas mākslinieci, kas nevarēja vai negribēja uzstāties publikas priekšā. Viņas izpildījuma dēļ visa veida reklāmas kampaņas albumam Emotions tika atceltas.


== Izdošana ==
Visu izpildīto dziesmu saraksts, tik īss cik tas bija, pēc tam tika izdots kā albums, kas iekļāva arī Kerijas runāšanu pirms dziesmas izpildīšanas, lai to iepazīstinātu. MTV Unplugged albums sasniedza trešo vietu ASV Billboard 200 topā un palika pirmajā divdesmitniekā četrpadsmit nedēļas un topā kopumā piecdesmit septiņas nedēļas (vienu reizi atgriežoties topā).
RIAA sertificēja MTV Unplugged ar trīskāršu Platīna statusu 1994. gada decembrī. Līdz 2005. gadam tas ir pārdots 2,73 miljonos kopiju ASV, pēc Nielsen SoundScan datiem. Līdz 2005. gadam tas ir pārdots aptveni 6,5 miljonos kopiju pasaulē.
Koncerta izpildījums tika izdots MTV Unplugged Plus 3 videokasetē, un vēlāk arī DVD formātā. Columbia pārizdeva albumu kopā ar DVD MTV Unplugged Plus 3 un to izdeva 2007. gada 18. septembrī.


== Dziesmu saraksts ==
"Emotions" — 4:00
"If It's Over" — 3:47
"Someday" — 3:56
"Vision of Love" — 3:36
"Make It Happen" — 4:09
"I'll Be There" duets ar Treju Lorenzu — 4:42
"Can't Let Go" — 4:35


== Pārdošanas rādītāji ==