Marks Ričards Hemils (angļu: Mark Richard Hamill; dzimis 1951. gada 25. septembrī) ir amerikāņu aktieris, rakstnieks, producents un režisors.
Vislabāk pazīstams ar Lūka Skaivolkera lomu "Zvaigžņu karu" oriģinālajā triloģijā — "Jaunā cerība", "Impērija dod atbildes triecienu" un "Džedaju atgriešanās" —, par lomu otrajā un trešajā triloģijas filmā saņēmis Saturna balvu kā labākais aktieris. Tāpat ir filmējies 1980. gada filmā The Big Red One. Nākamajās desmitgadēs kļuvis par pazīstamu balss aktieri, ieskaņojis arī Džokeru vairākās Betmena filmās, televīzijas seriālos un videospēlēs. Marks Hemils Skaivolkera lomu saglabāja arī 2015. gada filmā "Zvaigžņu kari: Spēks mostas".


== Atsauces ==


== Ārējās saites ==

 Vikikrātuvē par šo tēmu ir pieejami multivides faili. Skatīt: Marks Hemils.
IMDb profils (angliski)