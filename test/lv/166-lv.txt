Žuža Makai (ungāru: Makai Zsuzsa; Rumānijā bijusi Suzana Makai (rumāņu: Suzana Makai); 1945. gada 3. septembris Oradja — 1987. gada 12. maijs Budapešta) bija Rumānijas un Ungārijas starptautiskā meistare šahā (1970).


== Biogrāfija ==
Piedzimusi ungāru ārsta daudzbērnu ģimenē Rumānijā. Šahu iemācījusies spēlēt 12 gadu vecumā, tomēr ātri guvusi pirmos panākumus. 1959. gadā uzvarējusi Rumānijas jauniešu šaha čempionātā, bet 1960. gadā piecpadsmit gadu vecumā pirmo reizi debitējusi Rumānijas sieviešu šaha čempionātā. Vēlākajos gados Rumānijas sieviešu šaha čempionātos izcīnījusi 5 medaļas: 3 sudraba (1966, 1974, 1976) un 2 bronzas (1972, 1975). No 1972. līdz 1976. gadam piecas reizes uzvarējusi Rumānijas komandu šaha čempionātos Timišoaras komandas Timisoara Medicine sastāvā. Par panākumiem turnīros FIDE 1970. gadā Makai piešķīra starptautiskās meistares (WIM) nosaukumu.
1977. gadā pārcēlusies uz dzīvi Ungārijā un tajā pašā gadā izcīnījusi bronzas medaļu Ungārijas sieviešu šaha čempionātā. 1980. gadā kļuvusi par Ungārijas sieviešu šaha čempionāta uzvarētāju.
Pārstāvējusi Rumānijas un Ungārijas komandas Pasaules šaha olimpiādēs, kurās piedalījusies 2 reizes (1969, 1978). Rumānijas izlases sastāvā 1969. gadā individuālajā vērtējumā izcīnījusi sudraba medaļu, bet 1978. gadā izcīnījusi sudraba medaļu komandu vērtējumā Ungārijas izlases sastāvā.


== Atsauces ==


== Ārējās saites ==
Šahista profils chessgames.com mājaslapā (angliski)
Šahista profils 365chess.com mājaslapā (angliski)