Hetere Mitsa (angļu: Heather Blaine Mitts; dzimusi 1978. gada 9. jūnijā Sinsinati, Ohaio štatā, ASV) ir profesionāla amerikāņu futboliste, spēlē aizsardzes pozīcijā, ASV valstsvienības dalībniece. Pašlaik (2011) pārstāv Women's Professional Soccer līgas klubā Philadelphia Independence.
Universitātes laikā pārstāvēja Floridas universitātes futbola komandu. Pēc tam spēlējusi Tampa Bay Extreme, Philadelphia Charge, Central Florida Krush, Boston Breakers un Philadelphia Independence klubu sastāvos.
ASV izlasi pārstāvējusi trijās Olimpiskajās spēlēs (2004, 2008, 2012), visās trijās reizēs tika izcīnīta zelta medaļa.


== Ārējās saites ==
 Vikikrātuvē par šo tēmu ir pieejami multivides faili. Skatīt: Hetere Mitsa.
Sports-Reference profils (angliski)
FIFA profils (angliski)