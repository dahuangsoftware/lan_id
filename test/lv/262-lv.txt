Lukass Pezini Leiva, biežāk zināms kā Lukass, (portugāļu: Lucas Pezzini Leiva; dzimis 1987. gada 9. janvārī Douradusā, Brazīlijā) ir brazīļu futbolists, pussargs. Pašlaik (2017) pārstāv Itālijas klubu Romas "Lazio".


== Klubu karjera ==


=== "Gremio" ===
Ļoti veiksmīgs Lukasam izvērtās 2006. gads, kad kopā ar komandu viņš triumfēja Riugrandi du Sula štata čempionātā, kā arī iegūta trešā vieta Brazīlijas čempionātā. Individuāli Lukass izdevuma "Placar" vērtējumā ieguva labākā spēlētāja titulu, kas iepriekš pasniegta tādiem futbolistiem kā Ziku, Falkau, Romario, Kakā un Karlosam Tevesam.
Pateicoties sniegumam 2006. gadā, par pussargu interesi izrādīja vairāki Eiropas klubi, kuru skaitā bija vadošās Spānijas čempionāta komandas, kā arī Milānas "Inter". Tomēr vislabāko piedāvājumu izteica Anglijas Premjerlīgas klubs "Liverpool". 2007. gada 13. maijā angļu vienība paziņoja par līguma parakstīšanu ar Lukasu. Samaksa par transfēru bija ap 6 miljoniem sterliņu mārciņu. Lukass palika "Gremio" līdz 2007. gada Copa Libertadores beigām. Komanda aizkļuva līdz finālam, kur gan piekapās "Boca Juniors".


=== "Liverpool" ===
2007. gada 26. jūlijā viņš oficiāli tika iepazīstināts kā "Liverpool" spēlētājs. Jau nākamajā dienā Lukass debitēja kluba sastāvā, izejot laukumā uz maiņu mačā ar "Portsmouth", kad nomainīja Muhamedu Sisoko.
Tā paša gada novembrī Lukass iemantoja galvenā trenera Rafaela Benitesa uzticību, kurš izlaida pussargu "Liverpool" pamatsastāvā. Savus pirmos vārtus komandas rindās viņš guva 2008. gada 27. janvārī ar tālu sitienu FA kausa spēlē pret "Havant & Waterlooville", tādējādi kļūstot par pirmo brazīlieti, kurš guvis vārtus "Liverpool" rindās.
2009. gada 3. maijā viņš guva pirmos vārtus Premjerlīgā, palīdzot komandai ar 3:0 uzveikt Ņūkāslas "United" .


== Karjera izlasē ==
Lukass bijis Brazīlijas U-20 izlases kapteinis. Ar šo vienību viņš triumfēja 2007. gada Dienvidamerikas jaunatnes čempionātā, gūstot četrus vārtus. Savainojuma dēļ trīs nedēļas pirms U-20 Pasaules kausa izcīņas sākuma viņš tika izsvītrots no valstsvienības sastāva.
2006. gada oktobrī Lukass tika iekļauts pieaugušo izlases sastāvā mačā pret Kuveitas klubu "Al-Kuwait", kā arī pret Ekvadoru. Viņš bija jaunākais futbolists starp pieteiktajiem. Debiju izlases rindās Lukass piedzīvoja 2006. gada 7. oktobrī, izejot uz laukuma otrajā puslaikā pret "Al-Kuwait". Brazīlija uzvarēja ar 4:0, taču šis mačs netiek oficiāli skaitīts, jo nebija apstirpināts FIFA kā oficiāla draudzības spēle.
Pirmā oficiālā spēle Lukasam Leivam 2007. gada 22. augustā, cīņā ar Alžīriju. Futbolists piedalījās arī 2008. gada Pekinas olimpiādē, kur brazīļi ieguva bronzas medaļas.


== Karjeras statistika ==


== Atsauces ==


== Ārējās saites ==
"Liverpool FC" profils (angliski)
Thisisanfield.com spēlētāja profils (angliski)
Lukasa Lielbritānijas neoficiālā fanu mājaslapa (angliski)
Sports-Reference profils (angliski)
FIFA profils (angliski)
UEFA profils (angliski)
WorldFootball profils (angliski)
Soccerbase spēlētāja profils (angliski)
Scoresway profils (angliski)
National-Football-Teams profils (angliski)
Transfermarkt spēlētāja profils (angliski)
Profils Gremio.net vietnē
Profils footballdatabase.com vietnē (angliski)
LFChistory.net spēlētāja profils (angliski)
ESPN profils (angliski)