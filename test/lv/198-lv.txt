"Inferno" (angļu: Inferno) ir ASV rakstnieka Dena Brauna romāns, kas sarakstīts kā ceturtais romāns sērijā par Roberta Lengdona piedzīvojumiem. Darbība notiek pēc notikumiem, kas aprakstīti romānos "Eņģeļi un dēmoni", "Da Vinči kods" un "Zudušais simbols". Romāna nosaukums un tajā attēlotie notikumi saistās ar Dantes "Dievišķās komēdijas" pirmo daļu "Inferno" (latviešu: Elle).


== Sižets ==
Romāns sākas ar notikumiem Florencē, kur Lengdons nokļuvis noslēpumainā veidā. Viņš attopas slimnīcā pēc šautas brūces galvā un ir zaudējis atmiņu par dažu iepriekšējo dienu notikumiem. Jau pēc brīža viņam nākas bēgt no slimnīcas, lai glābtu savu dzīvību, jo viņam uzbrūk algota slepkava. Lengdonam aizbēgt palīdz slimnīcas darbiniece, jauna ārste Sjenna Bruksa. Drīz izrādās, ka Lengdonam nepieciešams likt lietā savas zināšanas par literatūru, mākslas darbiem un tajos attēlotajiem simboliem. Romāna beigās darbība pārceļas uz Stambulu, kur jāatrod un jāneitralizē kāda ģeniāla, bet prātā sajukuša zinātnieka Bertranda Zobrista radītais bioloģiskais ierocis, ar ko viņs iecerējis regulēt cilvēku skaita neierobežoto palielināšanos.


== Atsauces ==


== Ārējās saites ==
Oficiālā mājaslapa (angliski)