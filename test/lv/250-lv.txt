Karlino (poļu: Karlino) ir pilsēta Polijas ziemeļrietumos, Rietumpomožes vojevodistē uz dienvidaustrumiem no Kolobžegas pie Parsentas (Parsęta) upes.
Viduslaikos Kamminas bīskapu teritorijā. Līdz Otrā pasaules kara beigām pilsēta atradās Vācijā, un tās vāciskais nosaukums bija Kerlina pie Perzantes (vācu: Körlin an der Persante). 1945. gada martā pilsētas pievārtē cīnījās Waffen-SS franču daļas. Pēc Otrā pasaules kara pilsētas vācu iedzīvotāji tika padzīti, bet vietā ieradās poļi no PSRS ieņemtajiem Polijas apgabaliem.
1980. gadā pie pilsētas atrada naftas atradnes, tomēr tās izrādījās nepietiekamas rūpnieciskai ieguvei.