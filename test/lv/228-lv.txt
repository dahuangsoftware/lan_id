Maikls Ričards "Maiks" Penss (angļu: Michael Richard "Mike" Pence; dzimis 1959. gada 7. jūnijā) ir amerikāņu politiķis. Pašreizējais ASV viceprezidents. No 2013. līdz 2017. gadam bija Indiānas štata gubernators.
Laikā no 2001. līdz 2013. gadam darbojies ASV Pārstāvju palātā. 2012. gadā ievēlēts Indiānas gubernatora amatā. Kandidējis arī 2016. gada Indiānas gubernatora vēlēšanās, taču 2016. gada jūlijā Republikāniskās partijas kandidāts ASV prezidenta amatam Donalds Tramps paziņoja, ka izraudzījies Pensu par viceprezidenta amata kandidātu. Tramps ar Pensu uzvarēja vēlēšanās, un 2017. gada 20. janvārī Penss tika inaugurēts par viceprezidentu.


== Ārējās saites ==
 Vikikrātuvē par šo tēmu ir pieejami multivides faili. Skatīt: Maiks Penss.
Encyclopædia Britannica ieraksts (angliski)