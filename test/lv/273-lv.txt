Fosfora (V) oksīds jeb fosfora pentoksīds (P4O10) ir balta, kristāliska, higroskopiska viela, kuru iegūst, sadedzinot fosforu. Tas ir fosforskābes anhidrīds. To, ka fosfora pentoksīda molekula satur 4 fosfora atomus, noskaidroja salīdzinoši vēlu, līdz tam laikam domāja, ka savienojuma formula ir P2O5, taču nosaukums ir saglabājies.
Fosfora pentoksīds ir ļoti spēcīga ūdensatņēmēja viela, tas spēj atņemt ūdeni karbonskābēm, veidojot to anhidrīdus. Fosfora pentoksīdu lieto arī fosforskābes ieguvei.