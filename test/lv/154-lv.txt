Džans Pensjans (ķīniešu: 張鵬翔, piņjiņs: Zhang Pengxiang; dzimis 1980. gada 29. jūnijā Tjaņdziņā) ir Ķīnas starptautiskais lielmeistars šahā (2001).


== Biogrāfija ==
Pirmos panākumus starptautiskajos šaha turnīros guvis 1990. gadu beigās. 1999. gadā Erevānā dalījis 5. vietu Pasaules junioru šaha čempionātā U20 vecuma grupā. 2000. gadā uzvarējis starptautiskajā šaha turnīrā Ģulā (Ungārija) un dalījis 3. vietu Āzijas individuālajā šaha čempionātā Pekinā. Tajā pašā gadā piedalījies Pasaules čempionātā šahā pēc izslēgšanas sistēmas, kur 1. kārtā uzvarējis Anatoliju Karpovu, bet zaudējis 2. kārtā. 2002. gadā uzvarējis starptautiskajā šaha turnīrā Linaresā (Spānija) un Ķīnas šaha čempionātā. 2004. gadā dalījis 1. vietu starptautiskajā šaha turnīrā Barselonā. 2005. gadā pārliecinoši uzvarējis starptautiskajā šaha turnīrā Kannās ar 8½ punktiem no 9 iespējamajiem. 2007. gadā Sebu kļuvis par Āzijas individuālā šaha čempionāta uzvarētāju.
Pārstāvējis Ķīnas komandu lielākajos komandu šaha turnīros:
Pasaules šaha olimpiādēs piedalījies 2 reizes (2002, 2006). Komandu vērtējumā izcīnījis sudraba (2006) medaļu;
Pasaules komandu šaha čempionātā piedalījies 2005. gadā. Komandu vērtējumā izcīnījis sudraba medaļu, bet individuālajā vērtējumā izcīnījis bronzas medaļu;
Āzijas valstu komandu šaha čempionātos piedalījies 2 reizes (1999-2003). Komandu vērtējumā izcīnījis zelta (2003) medaļu. Individuālajā vērtējumā izcīnījis zelta (2003) medaļu.
Par panākumiem turnīros FIDE 1998. gadā Džanam Pensjanam piešķīrusi starptautiskā meistara (IM), bet 2001. gadā - starptautiskā lielmeistara (GM) nosaukumu.


== Atsauces ==


== Ārējās saites ==
Šahista profils FIDE mājaslapā (angliski)
Šahista profils chessgames.com mājaslapā (angliski)
Šahista profils 365chess.com mājaslapā (angliski)