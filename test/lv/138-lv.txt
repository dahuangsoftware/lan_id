Tirgus pētījumi ir veiksmīgas uzņēmējdarbības pamatā, sniedzot padziļinātas zināšanas par tirgu, kurā uzņēmums darbojas un piedāvā savus produktus vai pakalpojumus. Bez tirgus pētījuma datiem, kvalitatīva biznesa plāna vai mārketinga stratēģijas izstrādāšana nav iespējama.
Tirgus pētījumiem ir vairāki mērķi – vietējās likumdošanas nosacījumu noskaidrošana, potenciālā tirgus kapacitātes noskaidrošana, uzņēmuma vai produkta tirgus daļas noteikšana un prognoze, konkurentu darbības izpēte, cenu situācijas izpēte, patērētāju uzvedības un viedokļu noskaidrošana. Tirgus pētījumos tiek izmantotas gan kvalitatīvās, gan kvantitatīvās pētījumu metodes. Rezultāti ļauj izprast pieprasījuma un piedāvājuma situāciju, palīdz tirgus segmentēšanā, atklāj patēriņa motivāciju un atklāj jaunākās tendences.