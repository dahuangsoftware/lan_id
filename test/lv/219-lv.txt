Oleksandrija (ukraiņu: Олександрія) ir apgabala pakļautības pilsēta Ukrainas vidusdaļā, Kirovohradas apgabalā. Izvietojusies apgabala austrumdaļā Inhulecas upes krastā 75 km no apgabala centra Kropivņickas. Oleksandrijas rajona centrs (rajonā neietilpst). Pilsētas padomei pakļauti Dimitroves un Pantajivkas pilsētciemati un Zvenihorodkas ciema padome (kopā 61,42 km²).


== Vēsture ==
Vēstures avotos pirmoreiz minēta 1746. gadā kā kazaku ziemas apmetne Usivka (Усівка), ko esot dibinājis zaporožjietis Uss. No 1754. gada apkārtnē sāka apmesties serbu ieceļotāji un apmetni pārdēvēja par Bečeju (Бечея) pēc upes Serbijā. 1784. gadā Bečeja kļuva par apriņķa pilsētu un tika pārdēvēta par Oleksandrijsku (Олександрійськ), bet vēlāk nosaukums nomainīts un pašreizējo. 1869. gadā cauri pilsētai uzbūvēts Odesas—Harkovas dzelzceļš. Pēc otrā pasaules kara pilsēta attīstījās kā mašīnbūves un brūnogļu ieguves centrs. Ievērojams dzelzceļa mezgls.


== Atsauces ==


== Ārējās saites ==
 Vikikrātuvē par šo tēmu ir pieejami multivides faili. Skatīt: Oleksandrija.