Sentpītera pagasts (angļu: Saint Peter Parish) ir viens no desmit Dominikas pagastiem valsts ziemeļrietumu daļā. Pagasts robežojas ar Sentdžona pagastu ziemeļos, ar Sentendrū pagastu austrumos un ar Sentdžozefa pagastu dienvidos. Pagastu rietumos apskalo Karību jūra.
Pagasta administratīvais centrs un lielākā apdzīvotā vieta ir Kolio. Pagasta kopējā platība ir 32,6 km², pēc 2011. gada datiem pagastā dzīvo 1430 iedzīvotāji. Tas ir astotais lielākais Dominikas pagasts pēc platības un vismazākais pagasts pēc iedzīvotāju skaita.