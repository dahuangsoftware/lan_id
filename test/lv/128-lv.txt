Mets Elisons (angļu: Matt Ellison; dzimis 1983. gada 8. decembrī) ir kanādiešu hokejists, centra uzbrucējs. Pašlaik (2014) Elisons spēlē Kontinentālās hokeja līgas kluba Minskas "Dinamo" sastāvā.


== Spēlētāja karjera ==
Savu profesionālā spēlētāja karjeru uzsāka 2003. gadā, kad aizvadīja 10 spēles NHL kluba Čikāgas "Blackhawks" sastāvā, bet lielāko sezona daļu aizvadīja spēlējot AHL klubā Norfolkas "Admirals". Tieši Čikāgas klubs Elisonu draftēja NHL — viņu, ar kopējo 128. numuru, "Blackhawks" izvēlējās 2002. gada draftā.
2004.-05. gada NHL sezonas lokauta laikā spēlēja Norfolkā, bet 2005.—06. gada sezonu uzsāka "Blackhawks" rindās. 2005. gada 5. decembrī viņš tika aizmainīts uz citu NHL klubu — Filadelfijas "Flyers", kuras rindās Elisons aizvadīja piecas spēles, bet lielāko daļu 2005.—06. gada sezonas spēlēja tās fārmklubā — AHL klubā Filadelfijas "Phantoms". 2006.—07. sezonā "Flyers" rindās Elisons aizvadīja vairs tikai divas spēles, bet visu 2007.—08. sezonu viņš spēlēja AHL klubā Milvokī "Admirals", kas ir Nešvilas "Predators" fārmklubs.
2008.-09. gada sezonu Elisons aizvadīja KHL vienības Rīgas "Dinamo" rindās, esot otrs rezultatīvākais komandas spēlētājs uzreiz aiz slovāka Marcela Hosas. 2009.-10. hokejists aizvadīja Balašihas "HK MVD" rindās, taču tad pievienojās Ņižņijnovgorodas "Torpedo", tās sastāvā aizvadot nākamās divas sezonas.
2013. gada jūnija nogalē Elisons noslēdza līgumu ar Šveices hokeja līgas klubu HK Bīle, taču jau oktobra sākumā pārcēlās uz KHL klubu Zagrebas "Medveščak". Pēc sezonas beigām noslēdza divu gadu līgumu ar Minskas "Dinamo".


== Ārējās saites ==
Eliteprospects profils (angliski)
Internet Hockey Database profils (angliski)