Vikipēdija angļu valodā ir bezmaksas tīmekļa enciklopēdijas Vikipēdijas angļu valodas versija. Tā izveidota 2001. gada 15. janvārī, un 2015. gada novembrī tās apjoms sasniedza piecus miljonus rakstu. Tā bija pirmā Vikipēdijas valodas versija un šobrīd joprojām ir lielākā pēc rakstu skaita aptuveni trīs reizes pārsniedzot nākamo — vācu valodas versiju. 2011. gada jūnijā angļu Vikipēdijā bija 19,3% no kopējā rakstu skaita visās Vikipēdijas valodu versijās. Šī daļa ir pamazām samazinājusies kopš 2003. gada, kad tie bija vairāk kā 50%, saistībā ar citu Vikipēdijas valodu versiju izaugsmi. Šobrīd angliskajā Vikipēdijā ir vairāk nekā 5 miljoni rakstu.
Vienkāršās angļu valodas Vikipēdija ir šīs Vikipēdijas variācija, kurā vairumam rakstu tiek izmantota vienkāršāka angļu valodas teikumu uzbūve un mazāks vārdu krājums.


== Atsauces ==