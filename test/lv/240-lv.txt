Anrī Albērs Gabriēls Felikss Marī Gijoms Nasavs-Veilburgs (franču: Henri Albert Gabriel Félix Marie Guillaume; dzimis 1955. gada 16. aprīlī) ir pašreizējais Luksemburgas lielhercogs. Valda no 2000. gada 7. oktobra, kad no troņa atteicās viņa tēvs lielhercogs Žans.
Anrī ir Luksemburgas lielhercoga Žana vecākais dēls (Anrī ir vecākā māsa, divi jaunāki brāļi un māsa). Viņš ir Beļģijas karaļa Leopolda III mazdēls no mātes puses.
Studējis politoloģiju Ženēvas universitātē. Studiju laikā iepazinās ar savu nākamo sievu — kubiešu izcelsmes studenti Mariju Terēzi Mestri. Ģimenē ir 5 bērni.
2008. gada 2. decembrī izraisīja pretrunīgu vērtējumu, jo atteicās parakstīt likumprojektu par eitanāziju. Iepriekšējā reize, kad Luksemburgas lielhercogs neparakstīja kādu likumprojektu, bija 1912. gadā. Premjerministrs Žans Klods Junkers ierosināja veikt izmaiņas likumdošanā, kas paredzētu, ka monarha paraksts zem likumprojekta vairs nebūtu nepieciešams, lai tas stātos spēkā.


== Atsauces ==