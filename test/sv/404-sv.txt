Chang'e 4 (嫦娥四号; Cháng'é sìhào) är en obemannad kinesisk rymdsond som är planerad att landa på månens baksida. Chang'e 4 är en del i Kinas rymdprogram och en del i Chang'eprogrammet för att utforska månen.
Chang'e 4 är fortsättningen på Chang'e 3s landning på månen 2013, och var ursprungligen tänkt som backup till Chang'e 3. Det är inte bekräftat om Chang'e 4 likt Chang'e 3 kommer att landsätta en rover.
Uppskjutningen av Chang'e 4 är planerad i slutet av 2018. I juni 2018 kommer en kommunikationssatellit att skjutas upp till jorden/månens lagrangepunkt L2 varifrån den kommer att kunna se både landningsplatsen och jorden och därmed säkerställa kommunikationsvägen.
Markytan på månens baksida har tidigare aldrig blivit undersökt. Målet med uppdraget är studera de geologiska förhållandena på månens baksida och att få en bättre förståelse för månens utveckling. I framtiden är det tänkbart att placera ett radioteleskop på månens baksida eftersom teleskopet där är skärmas från störande signaler från jorden. Det figurerar obekräftade uppgifter att landningen kommer att ske i Aitkenbassängen


== Referenser ==


=== Noter ===