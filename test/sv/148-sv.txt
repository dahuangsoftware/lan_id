Det finns flera möjligheter att resa med bilfärja mellan Stockholm och Åbo.


== Stockholm–Åbo ==
Resan från Stockholm till Åbo tar cirka 10 timmar och rutten trafikeras av:
Tallink Silja (tur och retur dagligen). M/S Baltic Princess & M/S Galaxy.
Viking Line (tur och retur dagligen). M/S Viking Grace och M/S Amorella
Dessa turer gör även ett uppehåll i Mariehamn eller Långnäs.


== Kapellskär–Nådendal ==
Finnlink trafikerar mellan Kapellskär, cirka 90 kilometer norr om Stockholm, och Nådendal, en stad belägen ca 17 kilometer från Åbo centrum. Turen tar ungefär 8 timmar och det går 3 turer per dag per riktning. Fartygen anlöper inte Mariehamn och tar endast emot passagerare med fordon (cykel går också bra).


== Via landsväg på Åland ==
Det går att resa med färja från Sverige till Eckerö eller Mariehamn, vidare längs landsväg och med förbindelsefartyg genom skärgården till det finländska fastlandet. Se Eckerölinjen, Kapellskär-Mariehamn (färjelinje) och Åland–Finland (färjelinjer)


== Hamnar ==
Kapellskär ligger i Norrtälje kommun, 90 kilometer norr om centrala Stockholm, nås via E18 med bil eller med SL-buss 676 + 631/631X (byte i Norrtälje) från Tekniska högskolans busstation i Stockholm.
Stockholm:
Silja Line går från Värtahamnen. Bilvägen är skyltad E20. Man får räkna med köer om man åker i rusningstrafiken. Man kan gå från tunnelbanestationen Gärdet, eller ta buss nummer 76 från Ropsten.
Viking Line går från Stadsgårdskajen, nordöstra Södermalm. Från Slussen går Värmdö/Nackabussar till hållplatsen Londonviadukten där terminalen ligger. Bilvägen är skyltad 222 från E4, och Stadsgården färja sista biten.

Mariehamn: Silja Line och Viking Line har en gemensam terminal en knapp kilometer från stadens centrum.
Långnäs: Orten är mycket liten och ligger på ön Lumparland. Det finns en gemensam terminal för rederierna. Förbindelsebåtar till skärgården, också till Korpo i Åboland. Avståndet till Mariehamn är runt 30 km.
Åbo: Hamnen ligger 2,5–3 kilometer sydväst om Salutorget. Terminalerna ligger bredvid varandra. Intercitytåg mot Helsingfors kör till centrala Åbo (7 min), och även till stadsdelen Kuppis (14 min), i anslutning till de olika båtarna, men även tåg till Tammerfors kör till centrum, dock ej till Kuppis.
Nådendal: Stad 17 kilometer väster om Åbo centrum. Väg 40 och 185 når hit. Bussförbindelser.


== Se även ==
Kapellskär-Mariehamn (färjelinje)
Färjelinjen Helsingfors–Stockholm
Åland–Finland (färjelinjer)
E18


== Externa länkar ==
Baltic Scandinavian Lines
Viking Line
TallinkSilja Line
Sea Wind Line
Finnlink
SL - kollektivtrafik i Stockholms län