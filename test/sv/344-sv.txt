Carl Ulf Vilhelm Jacobowsky, född 23 april 1896 i Uddevalla, död 17 december 1986, var en svensk bibliotekarie och biografisk författare. Han var bror till läkaren Bernhard Jacobowsky (född 1893). Deras föräldrar var direktör Efraim Jacobowsky och Rosa Simkowsky. Han gifte sig 1939 med Agda Sandberg (1907-1975).
C. Vilhelm Jacobowsky tog studentexamen i Göteborg 1915 och filosofie kandidatexamen 1920 vid Uppsala universitet, där han också blev filosofie licentiat 1925 och filosofie doktor 1932 på en avhandling som utgjorde en biografi över Johan Gabriel Sparwenfeld (1655–1727), som sammanställde ordböcker för turkiska och ryska.
Han var tillförordnad länsbibliotekarie i Östersund 1932-1938 och därefter landsbibliotekarie i Skara fram till pensioneringen 1961. Vid sidan av sin akademiska gärning och bibliotekskarriär, var han en produktiv författare och medverkade i Svensk uppslagsbok (1928-1930) och senare i Svenska män och kvinnor (med signaturen C.V.J.).
Hans samling av judaica, böcker om judar och judendomen, om 13.000 volymer ingår sedan 1966 i Uppsala universitetsbibliotek.


== Bibliografi ==
Uddevalla med omnejd i svensk litteratur (1917)
Systematisk förteckning över Uddevalla musei bibliotek (1918)
Böcker om Bohuslän : en översikt (1922)
Sophie Elkan : en svensk-judisk författarinna (1927)
Svenskar i främmande land under gångna tider (1930)
Andrée : en man och en bragd (1930)
Jämtlands bibliotek förr och nu (1931)
J. G. Sparwenfeld : bidrag till en biografi (1932)
Litteraturen om Nya Sverige (1937)
Äldre medicinskt litteratur i Jämtlands bibliotek (1938)
Något om bibliotekets historia och skatter (1941), om Stifts- och landsbiblioteket i Skara
Dansk-judisk litteratur : bibliografisk förteckning (1943)
Svenska köpenhamnstryck från gustavianska tiden (1946)
Nyare judisk litteratur på svenska och norska (1946)
Den judiska litteraturen i Hitlertidens Tyskland (1947)
Göteborgsförsamlingens historia : en "bokfilm" (1948)
Det judiska i Pearl Bucks Pion (1949)
En jubilerande firma och dess grundare : Jacobowskys handels a.-b., Uddevalla Efr. Jacobowsky (1950)
Eric Dahlberg kartbok i Skarabiblioteket (1950)
Uddevalla i litteraturen (1953)
Nyare svensk-judisk litteratur (1946-1951) (1953)
Nordiskt i judiska memoarer (1953)
Judar som krigare (1953)
Morris Jacob Raphall (1798-1868) : en svenskfödd rabbin (1954)
Göteborgs mosaiska församling 1780-1955 : minnesskrift till 100-årsdagen av synagogans invigning 12 oktober 1855 (1955)
The Poet's Corner och Karin Boye : några minnen från 1920-talets Uppsala (1956)
Något om judiska exlibris (1956)
Judiska begravningsplatser i Sverige (1956)
Judiska gatunamn (1958)
Gustafsberg, Sveriges äldsta badort (1958)
Skriftläsningen i den judiska gudstjänsten (1959)
"Morbror Ruben" : kring ett 150-årsminne (1959)
Nya böcker om judisk historia i Tjeckoslovakien och Tyskland : Litteraturkrönika (1960)
Jewish literature in Sweden and in Swedish (1962)
Dansk-judisk vallfart (1963)
Miscellanea : proveniensanteckningar noterade i svenska bibliotek (1964)
Judar i svenska väldet före Aaron Isaac (1964)
Boksamlare : möten och minnen (1965)
Ragnar Josephson (1966)
Fröland i blickpunkten (1966)
Svenskt-judiskt herrgårdsliv (1967)
Uddevallare (1968)
Eli Heckscher och det judiska (1972)
Judar på Gotland (1973)
Wissenschaft des Judentums och dess efterföljare under halvtannat sekel (1974)
Andréemannen Frænkel och Raoul Wallenberg hade judiska anor (1976)


== Källor ==
"2. Jacobowsky, Carl Ulf Vilhelm", i Svenska män och kvinnor (1948)
Vem är det 1981 och 1997
Libris, bibliografiska upplysningar.


== Externa länkar ==
Judisk kultur och historia, Uppsala universitetsbibliotek