Isagogik (grekiska eisagogike, av eisagoge "inledning") är den vetenskapsgren som söker klargöra de bibliska böckernas tillkomsthistoria samt kanons tillblivelse. Således behandlar ämnet den kringkunskap som är nödvändig för att förstå de bibliska källorna.
Till isagogiken hör bl. a. frågor om datering och författare. Till grenen hör även problem som rör skrifternas muntliga och skriftliga tradering samt kanonhistorien, d. v. s. hur just de skrifter som nu utgör Bibeln kom att väljas ut och bilda en skriftsamling av nuvarande betydelse.


== Källor ==
Bra Böckers lexikon, 1976