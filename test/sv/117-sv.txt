Walter Burley Griffin, född 1876 i Maywood, Illinois, USA, död 1937 i Lucknow, Indien, var en amerikansk arkitekt och stadsplanerare.
Examinerad vid University of Illinois 1899. Elev till Frank Lloyd Wright till och med 1905. En av de mest framstående medlemmarna av den s.k. prärieskolan. Gift med Marion Lucy Mahony, världens kanske första kvinnliga arkitekt som ritat många av de perspektiv som förknippas med Wrights präriehus. Flyttade 1914 till Australien för att rita och administrera byggandet av Canberra - Australiens nya huvudstad. Han lämnade sitt uppdrag kring 1920 i besvikelse - lite av paret Griffins idéer förverkligades. Under depressionen ritade Griffin stadsplaner och förbränningsugnar i Australien. Dog i Indien i sviterna av den bukhinneinflammation han ådragit sig i Australien.
Griffins präriehus skiljer sig från Wrights genom sina nivåskillnader och sadeltak och ger ett mer kompakt och mindre modernt intryck. År 1917 patenterade han ett konstruktionssystem bestående av betongblock. Hans australiensiska förbränningsugnar placerades i backar så att gravitationen kunde ges aktiv del i processen. Dessa påminner på så vis om hans villadesign.

.
Som stadsplanerare blandade Griffin formella och informella element; breda, räta vägar i traditionella rutnät avlöstes av krökta vägar som fick lyssna till terrängen. Lokal flora betonades gärna.


== Projekt ==
Privatbostad för W.H.Emery, Elmhurst, Illinois, USA, 1903
Privatbostad för Ralph Griffin (bror), Edwardsville, Illinois, USA, 1909
Privatbostad för Adolph Mueller, Decatur, Illinois, USA, 1906
Privatbostad för Joshua Melson, Anna, Illinois, USA, 1912
Bibliotek, Stinson Memorial Library, Anna, Illinois, USA, 1913
Stadsplan till Canberra, Autstralien, 1912-1920
Stadsplan, byggnader, Castlecrag, Leeton, Griffith, Newman College, med flera, Australien, 1920- och 1930-tal
Förbränningsugn, Willoughby Incinerator, Sydney, New South Wales, Australien 1934
Bibliotek, University of Lucknow, Indien, 1935-1937 (?)
United Provinces Exhibition, Lucknow, Indien, 1935-1937 (?)


== Externa länkar ==
Kort biografi
Kort biografi
Längre biografi
Liv och verk i Australien
Bilder på några verk i Australien