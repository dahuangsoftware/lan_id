Plopp är en chokladbit med tofféfyllning som tillverkas av Cloetta.
Plopp skapades 1949 av Choklad AB Thule som 1969 köptes upp av Cloetta, som tog upp Plopp i sitt sortiment jämte sin snarlika Center.
Plopp finns även som glasstrut (läst 2011) bestående av chokladgräddglass med tofféfyllning i bakat rån. Glassen marknadsförs i Sverige av Sia Glass.


== Skillnaden mellan Plopp och Center ==
Den enas slogan är Toffeefylld choklad och den andras Choklad med toffeefyllning. Enligt tillverkaren har Center och Plopp olika chokladandel och recept på fyllning. Plopp-fyllningen har en något högre sockerhalt än Center-fyllningen. Aromtillsatsen är av helt olika karaktär då Plopp har en mera knäck-artad arom medan Center har en renare toffé, karamell eller mjölkkolasmak. Dessutom är Plopp-fyllningen något mer lättflytande eftersom den inte kokas lika länge och får därigenom en något högre vattenhalt.


== Smaker ==
Likt många andra chokladbitar har Plopp under åren lanserats med olika smaksättningar. Först ut under 1980-talet var lakrits samt cola. 1999 firades varumärkets femtioårsjubileum med en återlansering av Plopp Lakrits.
Under 2000-talet blev det allmänt populärt med tillfälliga smaksättningar av chokladbitar, det gällde även Plopp: 2004 kom Plopp Currant och Caramel , 2006 kom Plopp Caffe Latte och 2008 Plopp Tutti Frutti.
Under vintern 2009 lanserades Plopp smaksatt med saltlakrits.
I maj 2012 kom Plopp Kärlek, som har en fyllning av geléhallon och hallontryffel..
Under våren 2013 finns i Cloettas sortiment original-Plopp och Plopp Kärlek. År 2014 kom även Plopp Kaktus och Päron.


== Se även ==
Dumle


== Referenser ==


== Externa länkar ==
Officiell webbplats