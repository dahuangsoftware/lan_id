Sandra Ilar, född 2 maj 1988 i Luleå, är en svensk ståuppkomiker. Hennes humor kännetecknas av hård och svart satir med inslag av absurdism. 2010 porträtterades Ilar som nästa generations komiker i ett reportage i DN och 2016 nominerades hon till Årets Nykomling på Svenska Standupgalan.
Sedan 24 februari 2017 har hon tillsammans med Aron Flam podcasten Smultronstället (podcast), som behandlar politik och humor.
Sandra Ilar har turnerat runt Sverige som ståuppkomiker och uppträtt på scener som Norra Brunn, Stockholm Live och Raw Comedy Club. Hon är en av grundarna till tävlingen SM i ordvitsar och har gästat podcasts som TSKNAS, Alla mina kamrater och Arkiv Samtal. Sedan 2016 driver hon även egna podcasten Ilar.  Under 2011-2012 hade hon ett eget inslag i Sveriges Radio P3:s humorprogram Humorhimlen med titeln Sandra Ilars testamente. Hon är också verksam som poet och hennes dikter har publicerats i bland annat Tidningen Kulturen.


=== TV och film ===
2017 – Släng dig i brunnen (TV-serie)


== Referenser ==