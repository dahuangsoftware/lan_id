Rödtoppebi (Melitta tricincta) är en art i insektsordningen steklar som tillhör överfamiljen bin.


== Kännetecken ==
Rödtoppebiet har en kroppslängd på omkring 10 till 12 millimeter. Bakkroppen är svart med smala vita tvärränder. Mellankroppen är mörk med ljusare behåring. Ett kännetecken för arten är också de typiskt "sågade" antennerna.


== Utbredning ==
Förekommer i Europa och österut till Sibirien. I Sverige är rödtoppebiet rödlistat. I 2005 års rödlista var det upptaget som starkt hotad. I 2010 års rödlista anges arten som sårbar.


== Levnadssätt ==
Rödtoppebiet är ett solitärt bi, det vill säga att det inte bildar samhällen. Honan gräver ensam ut ett bo i marken. Flygtiden är augusti till september och arten har bara en generation per år. Biet är högt specialiserat i sitt födoval och samlar bara pollen från rödtoppar (släktet Odontites), som rödtoppa. Boparasit till rödtoppebiet är prickgökbiet.


== Källor ==
Wildbienen: Melitta tricincta (på tyska, med bilder)


=== Noter ===