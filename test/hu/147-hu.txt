Kim-dinasztia Észak-Korea irányító családja. Az első kommunista dinasztiának is hívják.


== Története ==


=== Kim Ir Szen ===
A Kim-dinasztia alapítója Kim Ir Szen volt, aki 1912. április 15-én született, amely év Észak-Koreában az időszámítás kezdete lett később (Dzsucse-naptár).
Kim Ir Szen a KNDK-n belül példa nélküli személyi kultuszt épített ki. Az 1972-es új alkotmány alapján a KNDK elnökévé választották. Az 1980-as pártkongresszus Kim fiát, Kim Dzsongilt nevezte meg Kim Ir Szen utódjának.


=== Kim Dzsongil ===
Apját, az 1994-ben elhunyt Kim Ir Szent követte az ország élén. Haláláig folytatta apja munkáját, és országa az összeomlás küszöbére került.


=== Kim Dzsongun ===
Kim Dzsongun lett Észak-Korea következő vezetője apja halála után. Kim Dzsongil korábbi kabinetfőnöke részleteket hozott nyilvánosságra a fiúról és kijelentette, hogy apja őt tekinti utódjának. 2009. január 15-én a Yonhap News dél-koreai hírügynökség azt jelentette, hogy Kim Dzsongil kinevezte Kim Dzsongunt utódjának. Apja halála után először a temetését előkészítő bizottság vezetőjévé tették, majd december végén a koreai hírügynökség már a Koreai Néphadsereg főparancsnokaként, a Koreai Munkapárt főtitkáraként és Központi Katonai Bizottságának elnökeként hivatkozott rá, valamint éles elméjű vezetőnek hívta.


== Jegyzetek ==


== Források ==
A 3. generációs Kimet választják


== További információk ==
Fele köztársaság – Helyszíni útmutatások Koreáról. (1981) Dokumentumfilm, rendező: Benda László, operatőr: Márton József, Varga István gyártásvezető.