November 27. az év 331. (szökőévben 332.) napja a Gergely-naptár szerint. Az évből még 34 nap van hátra.
Névnapok: Virgil, Amina, Hilka, Jakab, Jákó, Jákob, Jakus, Leonarda, Virgília


== Események ==
395 – Katonalázadás tör ki Konstantinápolyban.
399 – I. Anasztáz pápa a pápai trónra lép.
1308 – Károly Róbertet a pesti országos gyűlés királlyá választja.
1328 – Károly Róbert városi kiváltságlevelet adományoz Körmöcbánya településnek.
1619 – Bethlen Gábor erdélyi fejedelem csapatai elfoglalják Bécs elővárosát.
1705 – Rákóczi Ferenc fejedelem elfogatja Forgách Simon altábornagyot
1842 – Széchenyi István gróf akadémiai beszédében arra a veszélyre figyelmeztet, hogy a magyar nyelv erőszakos terjesztése a kisebbségek között komoly veszélyekkel járhat.
1892 – Elkezdi működését a kolozsvári első telefonközpont 62 előfizetővel
1895 – Alfred Nobel végrendeletébe foglalja a Nobel-díj alapítását.
1931 – Bemutatják a Székely István rendezte Hyppolit, a lakájt, az egyik legsikeresebb magyar filmvígjátékot.
1945 – Az ENSZ tagja lesz Norvégia.
1956 – A magyar kormány bejelenti, hogy a tsz-ekből bárki szabadon kiléphet.
1965 – 35 ezeren tüntetnek Washingtonban a vietnami háború ellen.
1962 – Nyers Rezsőt az MSZMP KB gazdaságpolitikai titkárává, Biszku Bélát a KB adminisztratív ügyekért felelős titkárává választják, és ezért kiválnak a kormányból.

1970 – VI. Pál pápát Manila repülőterén megtámadja egy papnak öltözött bolíviai festő.
1971 – Megérkezik a Marshoz a Marsz–2 űrszonda.
1972 – Leonyid Iljics Brezsnyev villámlátogatásra érkezik Magyarországra, a tököli szovjet katonai reptéren váratlanul száll le. Elindulása után csak az esti órákban értesítették Kádár Jánost erről a szovjetek, és arra kérték, hogy menjen ki Tökölre. A tárgyalásokon Brezsnyev listát nyújtott át Kádár Jánosnak, amelyen a magyar reform olyan vezető egyéniségeinek nevei szerepeltek, akiknek távozását a szovjet vezetés kéri az MSZMP-től. Kádár állítólag így szólt: „egy név hiányzik a listáról, az enyém”.
1987 – A magyar kormány dönt a világútlevél bevezetéséről (életbe lép: 1988. január 1-jén)
1989 – Lemond Bereczky Gyula, a Magyar Televízió elnöke. Indoklása szerint „az intézményt felügyelő szervezetek kíméletlen pártharcok színterévé változtatták a szerkesztőségeket, lehetetlenné téve a munkát.”
1997 – A Fővárosi Bíróságon megkezdődik Tocsik Márta és társainak büntetőpere.
2007 – Annapolisban, az Amerikai Egyesült Államok védnökségével kerül megrendezésre – Mahmúd Abbász, a palesztin hatóság elnöke és Ehud Olmert izraeli miniszterelnök találkozásával – a közel-keleti békekonferencia.
2007 – Mihail Gorbacsov egykori szovjet vezető elnökletével tartja ülését Budapesten a Világpolitikai Fórum.
2007 – Megegyezés nélkül érnek véget az ausztriai Badenben zajló koszovói–szerb tárgyalások.
2009 – Robbantás történt a Szentpétervár – Moszkva között közlekedő Nyevszkij expresszen. A terrortámadásnak 39 halottja és 95 sebesültje volt.


== Születések ==
1701 – Anders Celsius svéd fizikus, csillagász († 1744)
1814 – Gábor Áron székely kisbirtokos, asztalosmester, magyar nemzeti hős, az 1848–49-es forradalom és szabadságharc ágyúöntője és tüzértisztje († 1849)
1818 – Aron Pumnul román nyelvész († 1866)
1853 – Báthory Romancsik Mihály magyar színházi titkár († 1888)
1857 – Sir Charles Scott Sherrington Nobel-díjas angol fiziológus és neurológus († 1952)
1870 – Juho Kusti Paasikivi finn politikus, köztársasági elnök († 1956)
1874 – Chaim Weizmann biokémikus, Izrael állam első elnöke († 1952)
1874 – Joó Béla szentesi festőművész († 1909)
1889 – Finkey József bányamérnök, egyetemi tanár, az MTA tagja († 1941)
1892 – Pedro Salinas spanyol költő, író, esztéta († 1951)
1903 – Lars Onsager Nobel-díjas norvég származású amerikai kémikus egyetemi tanár († 1976)
1904 – Rösler Endre Kossuth-díjas magyar operaénekes (tenor) († 1963)
1909 – Szabó Miklós operaénekes, zenei műfordító († 1999)
1910 – Kelly Johnson amerikai mérnök, a Lockheed repülőgép-tervezője († 1990)
1910 – Rubik Ernő gépészmérnök, repülőgép-tervező († 1997)
1913 – Benda Kálmán magyar történész, akadémikus († 1994)
1921 – Pilinszky János magyar költő († 1981)
1921 – Alexander Dubček szlovák politikus, Csehszlovákia vezetője († 1992)
1925 – Marshall Thompson amerikai színész († 1992)
1928 – Kamondy László József Attila-díjas magyar író, drámaíró († 1972)
1934 – Lukács Lóránt Balázs Béla-díjas magyar operatőr, filmrendező
1939 – Laurent-Désiré Kabila, a Kongói Demokratikus Köztársaság elnöke († 2001)
1939 – Kozma István olimpiai bajnok magyar birkózó († 1970)
1939 – Detrekői Ákos egyetemi tanár, a BME rektora, a Magyar Rektori Konferencia elnöke, az MTA tagja († 2012)
1939 – Beke Margit magyar egyháztörténész, történelem-orosz szakos középiskolai tanár, az MTA doktora (2008) a történelemtudomány kandidátusa (1995)
1940 – Bruce Lee amerikai születésű kínai harcművész, színész († 1973)
1942 – Jimi Hendrix amerikai rockzenész, legendás gitáros, énekes († 1970)
1954 – Bácskai János magyar színművész
1956 – William Fichtner amerikai színész
1957 – Kennheson (Kenneth Henry Acheson) brit autóversenyző
1960 – Julija Volodimirivna Timosenko ukrán politikus, miniszterelnök
1961 – Laura del Sol spanyol flamenco-táncosnő, színésznő
1961 – Samantha Bond angol színésznő (James Bond-filmek, Erik, a viking)
1978 – Radek Štěpánek cseh teniszező
1978 – Olasz Attila magyar kick-boxos
1981 – Matthew Taylor angol labdarúgó
1986 – Sopronyi Anett magyar kézilabdázó
1988 – Boris Martinec horvát műkorcsolyázó
1988 – Josip Gluhak horvát műkorcsolyázó
1990 – Shane Haboucha amerikai színész
1990 – Ancsin Gábor magyar kézilabdázó


== Halálozások ==
i. e. 8 – Quintus Horatius Flaccus római költő (* i. e. 65)
395 – Rufinus bizánci miniszter (meggyilkolták) (* 330 körül)
511 – I. Klodvig frank király a száli frank Meroving dinasztia egyik királya (* 466 körül)
1252 – Kasztíliai Blanka Franciaország királynéja és több alkalommal régense (* 1188)
1307 – Monoszló nembeli Péter erdélyi püspök (* ?)
1570 – Jacopo Sansovino olasz szobrász, műépítész, a reneszánsz stílus képviselője (* 1486)
1836 – Ürményi Miksa magyar királyi tanácsos, kamarás (* 1775)
1852 – Ada Lovelace grófné, Byron angol költő leánya, az első női programozó, Charles Babbage szerzőtársa (* 1815)
1880 – Gottfried Capesius magyar evangélikus gimnáziumi igazgató (* 1815)
1895 – Ludwig Reissenberger erdélyi szász történész (* 1819)
1895 – ifj. Alexandre Dumas francia regényíró, Id. Alexandre Dumas fia (* 1824)
1909 – Joó Béla szentesi festőművész (* 1874)
1940 – Nicolae Iorga román író, politikus (* 1871)
1953 – Eugene O’Neill Irodalmi Nobel-díjas amerikai drámaíró (* 1888)
1955 – Arthur Honegger svájci származású francia zeneszerző, a „Hatok” egyike (* 1892)
1975 – Korach Mór Kossuth-díjas vegyészmérnök, az MTA tagja, a műszaki kémia úttörő alakja (* 1888)
1980 – Hepp Ferenc sportvezető, pszichológus, testnevelőtanár (* 1909)
1980 – Kicsi Antal magyar irodalomkritikus, műfordító (* 1936)
1981 – Lotte Lenya (er. Karoline Wilhelmine Blamauer) német énekesnő, színésznő (* 1898)
1982 – ifj. Xántus János magyar tudományos szakíró, földrajztanár, id. Xántus János fia (* 1917)
1991 – Hadics László Jászai Mari-díjas magyar színész, kiváló művész (* 1927)
1994 – Fernando Lopes-Graça portugál zeneszerző, karmester (* 1906)
1995 – Giancarlo Baghetti olasz autóversenyző (* 1934)
2005 – Strém Kálmán zeneszociológus, hangversenyrendező (* 1934)
2006 – Határ Győző Kossuth-díjas magyar író (* 1914)
2009 – Melis György magyar operaénekes bariton (* 1923)
2011 – Ken Russell brit rendező, forgatókönyvíró, színész és producer (* 1927)
2013 – Solymár József magyar író, újságíró, forgatókönyvíró (* 1929)
2014 – Bárándy György magyar ügyvéd (* 1919)
2016 – Hopp-Halász Károly Munkácsy-díjas magyar képzőművész (* 1946)


== Nemzeti ünnepek, emléknapok, világnapok ==
→Sablonvita:Ünnepek/11-27:
Szent Virgil ír származású salzburgi püspök emléknapja a katolikus egyházban
a véradók napja Magyarországon (annak emlékére, hogy 1957-ben e napon adtak át először kitüntetéseket a sokszoros véradóknak)


== Jegyzetek ==


== Források ==
↑ Jeles napok - OSZK: Országos Széchényi Könyvtár - Neumann-ház: JELES NAPOK – multimédiás oktatási segédanyag JELES NAPOK — multimédiás oktatási segédanyag. jelesnapok.oszk.hu. (Hozzáférés: 2011. december 18.)