Csiby Andor (Gyergyóditró, 1888. február 4. – Csíkszereda, 1960. október 29.) magyar jogász, újságíró, szerkesztő, helytörténész.


== Életpályája ==
A középiskolát Erzsébetvároson 1905-ben, jogi tanulmányait Kolozsvárt végezte, 1910-től ügyvéd, 1914-től városi tanácsos volt Gyergyószentmiklóson. A Csíki Lapok, Gyergyó, Keleti Újság, Székely Szó munkatársaként, a Gyergyói Lapok szerkesztőjeként működött (1934-36). Tevékeny részt vett 1939-ben az EME gyergyószentmiklósi vándorgyűlésének megszervezésében. Az 1952-ben alapított Gyergyói Múzeum első vezetője (1952-54). Honismertető és helytörténeti köteteket írt.


== Kötetei (válogatás) ==
Gyilkostó – Lacul Roșu klimatikus gyógyhely monográfiája és kalauza (Brassó 1937);
Borszék – Borsec gyógyfürdő és klimatikus gyógyhely monográfiája (Brassó 1937);
Valea Strâmbă-i – Gyergyótekerőpataki "Sugó" cseppkőbarlang leírása (Gyergyószentmiklós 1938);
A székely közbirtokossági vagyonok eredete, történelmi és jogi fejlődése az ősfoglalástól napjainkig, különös tekintettel Ditró és Szárhegy borszéki közbirtokosságának borszéki közös vagyonára (Gyergyószentmiklós 1939).


== Források ==

Romániai magyar irodalmi lexikon: Szépirodalom, közírás, tudományos irodalom, művelődés I. (A–F). Főszerk. Balogh Edgár. Bukarest: Kriterion. 1981.  


== Kapcsolódó szócikkek ==
Gyergyószentmiklós magyar irodalmi élete