Dobrády Ákos (Győr, 1975. szeptember 7. – ) EMeRTon-díjas magyar énekes, a TNT együttes egykori tagja.


== Életpályája ==
Nyolcéves korában beiratkozott szolfézsre, családjában unokanővére tanult zongorázni és Ákos kedvet kapott tőle. Szülei támogatták zeneszeretetét, ezért egy bécsi zongorával ajándékozták meg. Az első négy évben klasszikusokat játszott, majd áttért a könnyűzenére. Tizenhat évesen már a vendéglátóiparban, az éjszakában dolgozott Győrben és környékén. A zene mellett kézilabdázott is, egy idő után eljött a pillanat, amikor választania kellett. 1995-ben, barátjával és edzőtársával Intivel, Zuber Krisztiánnal felköltöztek Budapestre, ahol egy stúdióban Császár Előd segítségével, aki nagy fantáziát látott a fiúkban, nekiláttak első lemezük elkészítéséhez. A TNT zenekar 300.000 eladott albummal, 5 arany-, 4 platina- és 1 gyémántlemezzel büszkélkedhet. A TNT Bumm-Bumm albumja később elérte a platinalemez minősítést és az Unplugged (Másképpen) album 2-szeres platinalemez lett. A Koncert a Kisstadionban pedig aranylemez lett. A TNT albumokhoz tartozik a Bumm-Bumm, Bomba, Három, Unplugged-Másképpen, Egyetlen szó, Koncert a Kisstadionban és a Best Of.
A TNT együttes tagjai 2005-ben úgy döntöttek, hogy külön utakon folytatják zenei karrierjüket. Ákoshoz olyan slágerek fűződnek a TNT-ből, mint a Titkos üzenet, Bolond, aki sír, a Ha nem jön álom a szememre, Híd a folyót és a Kicsi gesztenye. 2003-ban Szekeres Adrien és férje, (Kiss Gábor) felkérte Ákost, hogy a Híd a folyót dalt énekelje el Adriennel duett formában. Ákosnak pedig az egyik kedvenc énekesnője[forrás?] közé is tartozik, elvállalta a dalt és felénekelte Adriennel. A dalt nem Ákos szerezte, Kiss Gábor a zeneszerzője és a dal szövegét Gábor társa, Simon Attila írta. A dalból óriási siker lett, a YouTube videomegosztó portálon több mint 1 200 000 alkalommal nézték meg.
A TNT feloszlása után a TNT oldal is megszűnt és Ákos 2006 tavaszán a kiadta a Te vagy a hangszerem című kislemezt, majd 2006 novemberében jelent meg első szólólemeze Fekete gyémánt címmel az mTon / Magneoton (Warner Music) gondozásában. A Magyar Rádió Ákost EMeRTon-díjjal jutalmazta, melyet „Az év legjobb énekese”-ként vehetett át.
2009-ben Emilia Rydberg énekesnővel, a Big Big World énekesével felénekelte a Szerelemre hangolva / Side by side című dalt, amelyet ő maga komponált. A dal sokáig vezette a slágerlistákat a rádióban és a hozzá készült videoklipet a YouTube-on több mint 3 346 157 alkalommal nézték meg. Még ebben az évben megjelent második szólólemeze a Seven Music Records gondozásában, a Közelebb egymáshoz című album. Az albumot a Syma Csarnokban mutatta be, ahol 6000 ember előtt énekelt. A koncerten fellépett Emilia Rydberg is, akivel a Szerelemre hangolva / Side by side című duettdalt bemutatták. Ezenkívül Emilia előadta a legnépszerűbb dalát, az 1998-ban slágerlistás Big Big World-öt. Akik részt vettek a koncerten, azok karácsonyi ajándékként megkapták Ákos második szólólemezét, a Közelebb egymáshoz című lemezt.
2010 márciusában megjelent hivatalosan is második szólólemeze, a Közelebb egymáshoz a Koncert a Syma Csarnokban DVD-vel együtt. Akik már rendelkeztek a Közelebb egymáshoz albummal, azok a Koncert a Syma Csarnokban DVD-t külön is megvehették.
2010-ben énekelt duettet Patai Annával, a Pár nap még nem a világ című dalt. A vidám dal karácsonyi témájú.
2011-ben egy nosztalgiakoncert erejéig újra összeállt a TNT zenekar: 15 éves jubileumi koncertet adtak a Papp László Budapest Sportarénában, május 21-én 20:00-tól. Ezenkívül 2011-ben a Fonogram díjra jelölték őt a legjobb modern pop/rock album kategóriában, második szólólemezével, a Közelebb egymáshoz című albumával. A Magyar Tolerancia Díjra is jelölték őt legjobb énekes kategóriában.
2011-től 2014-ig a TV2 népszerű műsora, A nagy duett zsűritagja volt.


== Diszkográfia ==


=== Albumok/TNT ===
Bomba
Bumm Bumm
Három
Unplugged / Másképpen
Egyetlen szó
TNT Koncert a Kisstadionban
Videoklipek / TNT :
Titkos üzenet
Rendőrnő
Fogd a kezem
Tiltott perc
Bolond, aki sír
Sírni tudnék
Holnap hazautazom
Fogd a kezem
....miért vagy szomorú?
Kicsi gesztenye
Nem jön álom a szememre
Nem találok szavakat
Hova visz a hajó
Egyetlen szó
Vendég videoklipek:
Híd a folyót feat. Szekeres Adrien
Videoklipek / Szóló :
Te vagy a hangszerem / Album : Fekete gyémánt
Fekete gyémánt / Album : Fekete gyémánt
Szerelemre hangolva / Side by side feat. Emilia Rydberg Album : Közelebb egymáshoz


=== Albumok/Szóló ===


==== Slágerlistás dalok ====


== Díjak ==
1997 – Silver Voice - Az Év felfedezettje díj
1998 – MAHASZ Arany Zsiráf - Az Év Dance Albuma
2000 – MAHASZ Arany Zsiráf - Az Év Dance Albuma
2003 – Jakab líra díj - Nem jön álom a szememre c. dalért
2003 – Popcorn - Nem jön álom a szememre – Az év dala
2003 – Jakab líra díj - Híd a folyót c. dalért
2003 – Popcorn - Híd a folyót - Az év dala
2006 – Magyar Rádió - Emerton díj - Az év legjobb énekese
2011 – Magyar Toleranciadíj


== Források ==
Allmusic
Életrajza a honlapján


== További információ ==
Dobrády Ákos (femina.hu)