A 2015-ös Australian Open az év első Grand Slam-tornája, amelyet 2015. január 19. és február 1. között 103. alkalommal rendeztek meg a Melbourne-ben található Melbourne Parkban. A tornát férfi és női egyes, páros és vegyes páros; junior fiú és lány egyes és páros; szenior férfi és női egyes és páros, valamint kerekesszékes férfi és női egyes és páros kategóriákban rendezték. Emellett meghívásos alapon a teniszlegendák számára is rendeztek férfi és női páros mérkőzéseket. A torna szponzora a korábbi évekhez hasonlóan a Kia Motors.


== Világranglistapontok ==


== Pénzdíjazás ==
A torna összedíjazása 40 millió ausztrál dollár volt. Az alábbiakban szintén ausztrál dollárban olvashatóak az összegek, párosnál feleződött az egy főre jutó díjazás.


== Döntők ==


=== Férfi egyes ===
 Novak Đoković győzött  Andy Murray ellen 7–6(5), 6–7(4), 6–3, 6–0 arányban.
A két versenyző harmadszor találkozott a döntőben. 2011-ben és 2013-ban is Đoković nyert, aki ezúttal ötödször nyerte meg az Australian Open férfi egyes számát. Ez volt a nyolcadik Grand Slam győzelme. Murray ezúttal negyedszer szenvedett vereséget ennek a tornának a döntőjében, ebből háromszor Đokovićtól. egyszer Roger Federertől kapott ki.


=== Női egyes ===
 Serena Williams győzött  Marija Sarapova ellen 6–3, 7–6(5) arányban.
A két versenyző másodszor találkozott a döntőben. Először 2007-ben, akkor is Serena Williams győzött, aki ezzel hatodik Australian Open, egyben tizenkilencedik Grand Slam győzelmét érte el. Sarapova harmadszor szenvedett vereséget az Australian Open döntőjében, a 2007-es mellett 2012-ben Viktorija Azaranka győzte le. Egy alkalommal (2008-ban) megnyerte a tornát.


=== Férfi páros ===
 Simone Bolelli /  Fabio Fognini győzött  Pierre-Hugues Herbert /  Nicolas Mahut ellen 6–4, 6–4 arányban.
Ez volt Bolelli és Fognini első Grand Slam győzelme karrierjük során.


=== Női páros ===
 Bethanie Mattek-Sands /  Lucie Šafářová győzött  Csan Jung-zsan /  Cseng Csie ellen 6–4, 7–6(5) arányban.
Ez volt Mattek-Sands és Šafářová első Grand Slam győzelme karrierjük során. Döntőbeli ellenfeleik közül Cseng Csie 2006-ban már megszerezte egyszer a győzelmet Jen Ce párjaként.


=== Vegyes páros ===
 Martina Hingis /  Lijendar Pedzs győzött  Kristina Mladenovic /  Daniel Nestor ellen 6–4, 6–3 arányban.
Hingis egy alkalommal, 2006-ban már nyert vegyes párosban az Australian Openen, akkor Mahes Bhúpati párjaként. Mostani partnere Pedzs két alkalommal szerezte meg a trófeát, először 2003-ban Martina Navratilova, és 2010-ben Cara Black párjaként. Döntőbeli ellenfelük volt a cím védője, és Nestor ezen kívül még két alkalommal győzött az Australian Openen, 2007-ben Jelena Lihovceva, 2011-ben Katarina Srebotnik partnereként. Ez volt Hingis hatodik és Pedzs hetedik vegyes páros Grand Slam-tornagyőzelme karrierje során.


=== Juniorok ===


==== Fiú egyéni ====
 Roman Szafiullin –  Hong Seong-chan, 7–5, 7–6(2)


==== Lány egyéni ====
 Tereza Mihalíková –  Katie Swan, 6–1, 6–4


==== Fiú páros ====
 Jake Delaney /  Marc Polmans –  Hubert Hurkacz /  Alex Molčan, 0–6, 6–2, [10–8]


==== Lány páros ====
 Miriam Kolodziejová /  Markéta Vondroušová –  Katharina Hobgarski /  Greet Minnen, 7–5, 6–4


== Kapcsolódó szócikkek ==
2015-ös WTA-szezon
2015-ös ATP-szezon


== Jegyzetek ==


== Források ==
Sorsolási tábla
Selejtező sorsolási tábla


== További információk ==
 A Wikimédia Commons tartalmaz 2015-ös Australian Open témájú kategóriát.