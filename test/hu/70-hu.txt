A 2012-es Grand Prix de SAR La Princesse Lalla Meryem női tenisztornát Marokkó egyik városában, Fezben rendezték meg 2012. április 23. és 29. között. A verseny International kategóriájú, összdíjazása 220 000 dollár volt. A mérkőzéseket salakos pályán játszották, 2012-ben tizenkettedik alkalommal.


== Győztesek ==
Az egyéni győzelmet a holland Kiki Bertens szerezte meg, miután a döntőben 7–5, 6–0-ra legyőzte a spanyol Laura Pous Tiót. Bertens a selejtezőből indult, korábban csupán egy alkalommal játszott főtáblás mérkőzést WTA-tornán, 2011-ben a hollandiai ’s-Hertogenboschban, de akkor az első körben kikapott. A döntőbe vezető úton két kiemeltet is legyőzött, Chanelle Scheeperst a második körben, az előző két évben döntőig jutó Simona Halepet pedig az elődöntőben. Pous Tió szintén az első WTA-döntőjét játszotta, korábban háromszor volt elődöntős, de annál tovább soha nem jutott.
A párosok viadalát a Petra Cetkovská–Alekszandra Panova-páros nyerte meg, a döntőben 3–6, 7–6(5), [11–9]-re legyőzve az Irina-Camelia Begu–Alexandra Cadanțu-kettőst. A második szettben Begu és Cadanțu már 6–3, 5–3-ra vezetett, öt mérkőzéslabdájuk is volt, de egyiket sem tudták kihasználni. A tíz pontig játszott szuper tie-breakben Cetkovska és Panova 9–3-ra vezetett, s hat meccslabda elrontása után a hetedik kihasználásával szerezték meg a tornagyőzelmet. Cetkovskának ez volt a második, Panovának pedig a harmadik WTA-győzelme párosban.


== Döntők ==


=== Egyéni ===
 Kiki Bertens –  Laura Pous Tió 7–5, 6–0


=== Páros ===
 Petra Cetkovská /  Alekszandra Panova –  Irina-Camelia Begu /  Alexandra Cadanțu 3–6, 7–6(5), [11–9]


== Világranglistapontok és pénzdíjazás ==


=== Pontok ===


=== Pénzdíjazás ===
A torna összdíjazása a többi International versenyhez hasonlóan 220 000 amerikai dollár volt. Az egyéni bajnok 37 000 dollárt, a győztes páros együttesen 11 000 dollárt kapott.


== Jegyzetek ==


== Források ==
A verseny hivatalos honlapja


== Kapcsolódó szócikkek ==
2012-es WTA-szezon