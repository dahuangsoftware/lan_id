Jókai Anna (Budapest, Józsefváros, 1932. november 24. – Budapest, 2017. június 5.) a Nemzet Művésze címmel kitüntetett, kétszeres Kossuth-díjas és József Attila-díjas magyar író- és költőnő, a Digitális Irodalmi Akadémia alapító tagja. 2015-ben a Forbes őt választotta a 8. legbefolyásosabb magyar nőnek a kultúrában.


== Élete ==
Jókai Anna 1932. november 24-én született Budapesten. Már kisgyermekkorában érdekelte az írás, de tizenhat éves korában felhagyott vele és csak későn, 33-34 éves korában folytatta újból és vált íróvá. 1951-53 között könyvelő, 1953-1957 között népművelő, művelődési előadó volt. 1956-ban felvételizett az Eötvös Loránd Tudományegyetem Bölcsészettudományi Karára, levelező tagozatra és így munkáját tovább folytathatta 1961-ig, mint főkönyvelő. 1961-ben magyar-történelem szakos tanári diplomát szerzett és tanított 1961-től 1970-ig a Budapest VIII. ker. Jázmin utcai általános iskolában. 1966-ban jelentkezett legelső novellapublikációjával, 1968-ban pedig a 4447 című regénnyel. Közben folyamatosan tanított, 1971-től 1974-ig a budapesti Vörösmarty Mihály Gimnáziumban. 1968 és 1977 között öt regénye és négy elbeszéléskötete jelent meg, többek között 1969-ben a Kötél nélkül című novelláskötete. Művei ettől fogva az olvasók érdeklődésének középpontjába kerültek és egyre többen olvasták írásait. 1974-től csak írói hivatásának él, szabadfoglalkozású író. 1986-1989 között az Írószövetség alelnöke, 1989-től elnökségi tagja, 1990-1992-ig elnöke volt.
Akárcsak Németh László, íróként is „megmaradt tanárnak”: műveiben gyakran jelennek meg pedagógusok (Tartozik és követel, A forma, Magyaróra, Szép kerek egész, Selyem Izabella), a tanári hivatás, a tanítás lehetőségének és értelmének problémái. Műveiben megjelennek az emberi közönyösség elleni küzdelem, a szeretet képviselete a világban, a spiritualitás, és a keresztény értékek.
Fia, Bánky Gábor Jászai Mari-díjas színművész, a Pécsi Nemzeti Színház tagja.


== Művei ==


=== Könyvek ===
4447, Regény (1968)
Kötél nélkül, (1969)
Tartozik és követel, Regény (1970)
A labda, Regény (1971; 1994)
Napok, Regény (1972); 2001-ben jelent meg az első cenzúrázatlan kiadás.
Szeretteink, szerelmeink (1973)
Mindhalálig, Regény (1974)
A feladat, Regény (1977; 1996)
A panasz leírása, (1980)
Jákob lajtorjája, Regény (1982)
Jöjjön Lilliputba, (1985)
Az együttlét, Regény (1987; 1997)
Szegény Sudár Anna, Regény (1989; 1999)
Mi ez az álom?, (1990)
A töve és a gallya, (1991)
Az ifjú halász és a tó, (1992)
Magyaróra, (1992)
Három, (1995)
Perc-emberkék dáridója (1996)
Ne féljetek, Regény (1998), (2007), ISBN 9789637486869 ,
Mennyből az ember, (Esszék) (2000)
A mérleg nyelve I. (Összegyűjtött esszék, tárcalevelek) (2002)
Apokrif imák (2002) Hangoskönyv
A mérleg nyelve II. (Összegyűjtött esszék, tárcalevelek) (2003)
Kislány, kutyával (novella)
Imitatio Christi (Interjúkötet) (2004)
Virágvasárnap alkonyán (Versek – versimák) (2004)
Jókai Anna Breviárium (A szerző legfontosabb gondolatainak gyűjteménye) (2005)
A mérleg nyelve III. (2006)
Godot megjött (regény) (2007)
Elbeszéltem I-II. (Összegyűjtött novellák, kisregények) (2007)
Éhes élet (regény), (2012), : 9639903524,


=== Esszék, novellák ===
A reimsi angyal, (1975), novelláskötet, ISBN 9631518175 ,
Bölcsek és Pásztorok, (Válogatott írások) (2006), ISBN 9633617928 ,
Jókai Anna–Ternyák Csaba–Sajgó Szabolcs: Szeretet szigetek; Éghajlat, Bp., 2008 (Manréza-füzetek), ISBN 9789639862050 ,


=== Beszédek ===
Beer Miklós–Polcz Alaine–Sajgó Szabolcs: Élet, hit, lélek; Éghajlat, Bp., 2007 (Manréza-füzetek)
A 2008. március 15-ei beszéd teljes szövege
Jókai Anna és Lengyel Anna disputája az értelmiség küldetése és felelőssége témakörről Asztali beszélgetések...1 - Öt párbeszéd; Szerk.: Galambos Ádám, Budapest; Luther Kiadó, 2008
Csepregi András, Fabiny Tamás, Heller Ágnes és Jókai Anna disputája a Honnan jövünk, kik vagyunk, hová megyünk kérdéséről Asztali beszélgetések...2 - A csendesség felé; szerk.: Galambos Ádám, Budapest: Luther Kiadó, 2008
Jókai Anna–Kozma Imre: A remény ablaka; Éghajlat, Bp., 2013 (Manréza-füzetek)
Jókai Anna–Korzenszky Richárd: A hit kapuja; Éghajlat, Bp., 2015 (Manréza-füzetek)
Válaszoltam. Válogatott interjúk; Széphalom Könyvműhely, Bp., 2015


== Szakirodalom ==
Bárdos László: Önismeret és beavatás. Közelítések Jókai Anna életművéhez. Budapest: Széphalom Könyvműhely, 2002
Olasz Sándor: Kortársunk Jókai Anna. Barangolás Jákob lajtorjáján. Budapest: Kairosz, 2004
Jókai Anna-konferencia az író 80. születésnapja tiszteletére. 2012. november 23.; MMA, Bp., 2013 (A Magyar Művészeti Akadémia konferenciafüzetei)
Imre László: Jókai Anna; MMA, Bp., 2016 (Közelképek írókról)


== Díjak ==
József Attila-díj (1970)
SZOT-díj (1974)
Pietržak-díj (Pax, Lengyelország) (1980)
Szépirodalmi Nívó-díj (1981, 1990)
A Magyar Köztársasági Érdemrend középkeresztje (1992)
Kossuth-díj (1994)
Magyar Örökség díj (1998)
Az év könyve díj (1999)
A VII. kerület díszpolgára (1999)
Tiszatáj-díj (1999)
CET-díj (1999)
Magyar Művészetért díj (2000)
Köztársasági Elnökének Érdemérme (2002)
Arany János-nagydíj (2003)
Prima díj (2004)
Prima Primissima közönségdíj (2004)
A Magyar Kultúra Lovagja (2004)
Kölcsey-emlékplakett (2004)
Stephanus-díj (2006)
Kispest díszpolgára (2006)
Győri Könyvszalon alkotói díj (2009)
Józsefváros díszpolgára (2012)
Budapest díszpolgára (2012)
A Magyar Érdemrend nagykeresztje (2012)
Bocskai István-díj (2013)
Emberi Méltóságért-díj (2013)
Kossuth-nagydíj (2014)
Magyar Szabadságért díj (2014)
A Nemzet Művésze (2014)
Klebelsberg Kuno-díj (2016)


== Róla írták ==
Halász Zsuzsa: Imitatio Christi - Jókai Annával beszélget Halász Zsuzsa, riportkönyv, Kairosz Kiadó, (2004), ISBN 9639568198
Olasz Sándor: Kortársunk Jókai Anna - Barangolás Jakob lajtorjáján, Kairosz Kiadó, (2004), ISBN 9639568619
A szeretet túlcsordulása. Annáról Annának; szerk. Lengyel Klára; Éghajlat, Bp., 2012


== Jegyzetek ==


== Források ==
Jókai Anna életrajza a MEK oldalán
Jókai Anna a Kortárs Irodalmi Adattár oldalán
Ember az új évezred küszöbén


== További információk ==
Jókai Anna profilja a Digitális Irodalmi Akadémia honlapján
Jókai Anna bibliográfia
2012. május 15. – Irodalmi est Jókai Annával
Jókai Anna - Éhes élet című könyvének bemutatója a Duna Palotában 2012. június 12-én, YouTube-videó
Jókai Anna: Ima Magyarországért, YouTube-videó
Jókai Anna: a díjak jogot adnak a véleménynyilvánításra
Szántó Daniella: Jókai Anna: Édes élet, Kortárs, 2013/6.