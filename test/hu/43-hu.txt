Péter Szabó Szilvia (Szeged, 1982. szeptember 9. –) magyar énekesnő, NOX együttes egykori tagja. Völgyesi Gabriella sógornője.


== Karrier ==
Tizenhat évesen kezdett el énekelni egy amatőr együttesben, az Equinoxban. Egyik fellépésükön az akkori zeneszerzőjük fivére figyelt fel az énekesnőre. Autodidakta módon tanult énekelni, majd 2001-ben egy újonnan alakult formáció, a NOX énekesnője lett. 2001. március 15-én Budapestre költözött, és középiskolai tanulmányait magántanulóként fejezte be.
A NOX-szal rengeteg sikert ért el, rengeteg zenei díjat, arany- és platinalemezeket tudhat a magáénak. 2005-ben ő képviselte Magyarországot az együttessel az Eurovíziós Dalfesztiválon. Számtalan önálló turnét vittek végig Magyarországon hatalmas sikerrel és telt házas koncertekkel. 2009 végén azonban egy magánéleti válság miatt elköltözött Ausztráliába, és a tervezettnél tovább maradt. 2011-ben áttette a székhelyét Angliába, ahol később, amikor úgy döntött, hogy visszatér a zenei életbe, a Crossfire Managementtel kötött új menedzseri szerződést, és így elkezdett dolgozni az első szólólemezén, amely a Revolution címet viseli és 2013-ban jelent meg. Ehhez az albumhoz a dalszöveget már többek közt ő maga írta Joe Lawrence, Paul Britt, Sam Barter, Pierre Lewis, MAC1 (Labrinth idősebb fivére), Perri Hawn és a Nu:GEN közreműködésével.
2013-ban hazaköltözött, és abban az évben, valamint 2014-ben volt több klubkoncertje is.
2016. augusztus 27-én volt az első önálló nagy koncertje szóló énekesnőként.


== Magánélet ==
2014-ben megismerkedett Völgyesi Györggyel, (aki a Unique együttesből ismert Völgyesi Gabriellának az öccse) és abban az évben, nyáron nyilvánosságra hozta az énekesnő, hogy egy párt alkotnak. 2016 tavaszán bejelentette, hogy gyermeket vár és 2016. november 26-án egy egészséges kislánynak adott életet, akinek a Völgyesi Emma Viktória nevet választották a párjával.


== Sikerek és elismerések ==
2004 – Dalnokok Ligája 1. hely
2005 – Bravo OTTO: Legjobb együttes
2005 – VIVA Comet díj: Legjobb együttes
2005 – Eurovíziós Dalfesztivál, Kijev: 12. hely
2005 – Mahasz 2004: az év hazai albuma a Bűvölet
2006 – Fonogram díj: Az év hazai popalbuma
2006 – Persian Golden Lioness Awards (Arany oroszlán)
2007 – Magyar Kultúráért díj
2007 – Aranyszem díj: Nem lesz több tánc videoklip
2009 – Mentor Magyar Csillagok díj
2013 – Transylvanian Music Awards: Az év nagy visszatérője
2013 – Ballantine's Fonogram különdíj: az év énekesnője
2014 – Music Daily Awards: Legkedveltebb magyar előadó
2016 – A nagy duett 1. hely (Pachmann Péterrel)


== Diszkográfia ==


==== Örökség (Heritage) ====
Megjelent: 2002
Státusz: Platina lemez
Eladás: 28.000


==== Bűvölet (Enchantment) ====
Megjelent: 2003
Státusz: 2x Platina lemez
Eladás: 53.000


==== Karácsony (Christmas) ====
Megjelent: November 2004
Státusz: Platina lemez
Eladás: 29.000


==== Ragyogás (Shining) ====
Megjelent: 16 April 2005
Státusz: 2x Platina lemez
Eladás: 42.000


==== Örömvölgy (Joy Valley) ====
Megjelent: 16 October 2006
Státusz: 2x Platinum
Eladás: 34.000+


==== Mesék, mondák, mondókák (Tales, Legends, Nursery Rhymes) ====
Megjelent: 7 May 2007
Státusz:: -
Eladás: ?


==== Csendes (Silent) ====
Megjelent: 26 November 2007
Státusz: Arany
Eladás: 10.000+


==== Időntúl (Over Time) ====
Megjelent: 5 September 2008
Státusz: Platina lemez
Sales: 20.000+


==== Most (Now) ====
Megjelent: 2009
Státusz: Arany
Eladás: ?


=== Szóló karrier alatt megjelent albumok ===


==== Revolution ====
Megjelent: 2013
Státusz: -
Eladás: ?


=== Lemezeken kívül megjelent dalok ===
Hív a világ (2014)
Bíbormadár (2014)
Látomás (2015)
Egyszer még (2016)


== Jegyzetek ==


== További információk ==
Péter Szabó Szilvia a PORT.hu-n (magyarul)
NOX-linkgyűjtemény