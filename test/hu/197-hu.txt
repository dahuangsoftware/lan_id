A Eurostar egy nagysebességű vasúti szolgáltatás, amely Londont köti össze Párizzsal, illetve Brüsszellel a Eurotunnel által birtokolt és üzemeltetett Csatorna-alagúton keresztül.
Ugyancsak Eurostar néven ismertek az ezen a vonalon üzembe állított szerelvények, amelyek lényegében a TGV-n alapulnak.
A Eurostart 2010-ig közösen üzemeltette a francia és a belga állami vasúttársaság, az SNCF és az SNCB/NMBS, valamint a brit oldalon fekvő állomásokat és infrastruktúrát tulajdonló London and Continental Railways (LCR) leányvállalata, a Eurostar (UK) Ltd (EUKL). 2010. szeptember 1-jén a közös üzemeltetés helyett a Eurostar International Limited (EIL) lett a Eurostar üzemeltetője önálló vállalatként. Az EIL tulajdonosai az SNCF (55%), az LCR (40%) és az SNCB/NMBS (5%).


== Történelem ==
A Eurostar gondolata a Csatorna-alagút megépítésével egy időben született meg. Célja az alagút kihasználásával összeköttetést biztosítani London és a kontinetális Európa városai között. Ehhez nagyban hozzájárult, hogy az SNCF az alagút építésével már előrehaladt az LGV Nord vonal építésével. A Eurostar elképzelésével párhuzamosan az angol vasút vizsgálta a Regional Eurostar és Nightstar vonatok bevezetésének lehetőségét, melyek feladata nagysebességű közlekedés biztosítása lett volna a West Coast Main Line (London-Birmingham-Manchester) és az East Coast Main Line (London-Edinburgh-Newcastle-York-Glasgow) vonalakon. Az 1990-es évekre a diszkont légitársaságok térnyerésével a nagysebességű belföldi vasút gazdaságilag már nem volt megalapozott; ezeken a vonalakon jelenleg az InterCity 125 és InterCity 225-ös motorvonatok közlekednek, amelyek engedélyezett sebessége 200 km/h.
A Eurostar sikeréhez hozzájárult a St Pancras pályaudvar megnyitása és a Channel Tunnel Rail Link (CTRL) megépítése. A Eurostar korábban a Waterloo pályaudvaron kialakított terminálról indult, amely nem volt más, mint a Eurostar számára 2-3 vágány felett meghosszabbított peron, illetve az utaskezeléshez szükséges beléptetők, útlevél ellenőrzés és várók. Ez nem volt különösen impozáns a Eurostar számára, de nagyobb gondot jelentett, hogy a vonatok Anglián belül a belföldi hálózaton közlekedtek, maximálisan 160 km/h sebességgel.
A St Pancras pályaudvar felújítása és megnyitása egy 800 millió fontos projekt keretében valósult meg, és vele egy időben készült el a teljes CTRL vonal, amely nagysebességű kapcsolatot biztosít a Eurostar számára a Csatorna-alagúttól a St Pancras pályaudvarig. Ez a 108 km hosszú vonal – amelybe összességében olyan hosszú alagutak kerültek megépítésre, mint az egész Csatorna-alagút – 5,2 milliárd font költséggel készült el 2007. november 14-re, amikor is a St Pancras átadása is megtörtént. Az új vonal 40 perccel csökkentette az utazási időt.


== Utazás ==
A EuroStarra a jegyvásárlás a fapados repülőkhöz hasonlóan (illetve Angliában más vasutakhoz hasonlóan) történik, abban az értelemben, hogy minél előbb veszi az ember annál olcsóbb. A jegyvásárlás interneten keresztül is történhet, ilyenkor a megadott foglalási kód ismeretében az állomáson található automatákból bármikor kinyomtatható a menetjegy. A honlap szerint az állomásra 45 perccel korábban kell kiérni. Először csomagátvilágítás, majd útlevél-ellenőrzés történik. Ezek után az utasok a vágányok alatt lévő várókban várakoznak. A váróban rendelkezésre áll Starbucks, sok bőr ülőhely, tiszta WC, font és euró automata, információ. A vonat indulása előtt 20 perccel a váróból mozgójárdán lehet feljutni a peronra, addig csak lent lehet tartózkodni.

Éves forgalom (millió fő)


== Járművek ==


=== Jelenlegi ===


== Útvonalak ==
Menetrend szerinti Eurostar vonatok jelenleg az észak-londoni St Pancras pályaudvar és Párizs, illetve Brüsszel között közlekednek.
London-Párizs (menetidő 2007-ig: 2 óra 15 perc)
London-Brüsszel (menetidő 2007-ig: 1 óra 51 perc)
London-Disneyland


== Állomások ==


== Jegyzetek ==


== Források ==
Csongor: http://nygma.hu (magyar nyelven). (Hozzáférés: 2010. január 26.) - a szerző engedélyével!


== További információk ==
Whiteside, Thomas. The Tunnel under the Channel. Rupert Hart-Davis (1962). ISBN 0684832437 
Wilson, Jeremy, Spick, Jerome. Eurotunnel - The Illustrated Journey. HarperCollins (1994). ISBN 0002555395 
Grant, John. The green marketing manifesto. John Wiley (2008). ISBN 0-470723-24-6 
Pielow, Simon. Eurostar. Ian Allan (1997). ISBN 071102-451-0 
Sievert, Terri. The World's Fastest Trains. Capstone Press (2002). ISBN 073681-061-7 
RozaRoza, Greg. The Incredible Story of Trains. Rosen Publishing (2004). ISBN 082396-712-3 
Griffiths, Jeanne. London to Paris in Ten Minutes: The Eurostar Story. Images (1995). ISBN 189781-747-9 
Comfort, Nicholas. The Channel Tunnel and its High Speed Links. Oakwood Press (2007). ISBN 156554-854-x 
PennyPenny, Charles. Channel Tunnel Transport System. Thomas Telford (1996). ISBN 072772-515-7 
Brunhouse, Jay. Traveling Europe's Trains. Pelican Publishing Company (1999). ISBN 156554-854-x 
Parliament: House of Commons Transport Committee. Delivering a Sustainable Railway. The Stationery Office (2008). ISBN 021552-222-2 
Mitchell, Vic. Ashford: From Steam to Eurostar. Middleton Press (1996). ISBN 187379-367-7