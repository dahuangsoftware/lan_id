Az elveszett világ (eredeti címén Sir Arthur Conan Doyle's The Lost World) amerikai-ausztrál-kanadai-új-zélandi televíziós filmsorozat, amely 2002-ben indult, és az 1912-ben megjelent Sir Arthur Conan Doyle tudományos fantasztikus regényének, Az elveszett világnak filmes adaptációja. A sorozat első részét 1999. április 3-án vetítették, majd három évad után befejezetlenül maradt. A sorozat eddig megjelent három évadát megjelentették díszdobozos DVD kiadásban.


== Történet ==
A 20. század hajnalán a kalandor és tudósprofesszor Edward Challenger és csapata expedíciót szervez, hogy bebizonyítsa, hogy létezik az elveszett világ a modern világban egyik elszigetelt részén. A rettenthetetlen csapat tagjai:
George Edward Challenger professzor (Peter McCauley) – Az expedíció vezetője, aki reméli, hogy be tudja bizonyítani igazát a szkeptikus londoni tudóstársainak, és ezzel ismét elismert professzor lehet.
Arthur Summerlee professzor (Michael Sinelnikoff) - az csapat legidősebb tagja, George Challenger kollégája, aki nem hiszi el Challenger professzor állításait, hogy létezik az elveszett világ. Fiatal korában arról álmodott, hogy beutazza a világot, de erre csak katonaként volt lehetősége.
Lady Marguerite Krux (Rachel Blakely) - az önző pénzhajhász, aki csak önös érdekből tart az expedíció tagjaival. Ő az expedíció mecénása. Nem ismerte a szüleit, de jó neveltetést kapott, de szeretetet soha.
Lord John Richard Roxton (William Snow) - gazdag nemes, vadász, akit a kalandvágy fűt. A családi örökséget azonban nem ő hanem testvére, William örökölte volna, de ő egy szafarin életét vesztette. Roxton magát okolta a történtekért, ezért is csatlakozott a csapathoz. Nagy vadászati tapasztalattal rendelkezik, mely sokszor kisegíti a csapatot a bajból.
Edward "Ned" T. Malone (David Orth) - egy amerikai újságíró, az expedíciótól reméli, hogy ezzel az úti beszámolóval szerez magának elismerést és lenyűgözni ezzel lenyűgözheti menyasszonyát, ha túléli a megpróbáltatásokat. Eleinte újságkihordóként kezdte, majd saját erejéből küzdötte fel magát riporterré. Azzal szerzett magának nevet, hogy az első világháborúban hadi tudósítóként dolgozott, majd később a helyi újság halálozási rovatát vezeti. Attól tart, hogy a többiek gyávának hiszik, ezért a veszélyesebb helyzetektől sem riad vissza.
A felfedezésre egy hőlégballonnal indulnak, az feltérképezetlen Amazonas dzsungelébe. Miután a hőléballon felrobban egy történelem előtti időben egy fennsíkon találják magukat. A csoportot segíti Veronica Layton (Jennifer O'Dell) a dzsungelben élő lány, akinek szülei egy kutatócsoport tagjai voltak és tizenegy évvel ezelőtt eltűntek. A harmadik évad közepén csatlakozik hozzájuk egy jövőből érkezett lány Finn (Lara Cox). A csapat küzd a túlélésért, félelmetes dinoszauruszokkal, törzsi fejvadászokkal, bennszülöttekkel és más rémisztő veszedelmekkel, hogy végre megtalálják a hazavezető utat.


== Szereplők ==


== Epizódok ==


== Érdekesség ==
A sorozat jeleneteinek többségét Gold Coast-on Brisbane közelében Ausztráliában forgatták.
Lara Cox a harmadik évad második felében jelent meg a sorozatban, mint Finn, de a második évad, az Amazonok című epizódjában Phoebe-t is ő alakította.
A sorozatot megelőző két órás filmben William deVry játszotta Ned Melone szerepét, de a sorozat első epizódjában már David Orth-ot láthatjuk.
Arthur Summerlee professzort az első évad végén megölték, de a második évadban szellemként visszatér.
A harmadik évad több egymást követő epizódjában David Orth és Jennifer O'Dell pénzügyi okok miatt nem voltak jelen.
Számos ausztrál színész játszott epizódszerepet a sorozatban többek között: Natalie Bassingthwaighte és Rebecca Gibney is.


== 4. évad ==
A 4. évadra, illetve a sorozat akármilyen befejezésére, akár egy film készítésére, a sorozat rajongói petíciót írattak alá, de eredménye nem lett. Az alkotók elhintettek egy-két részletet a 2002-re tervezett negyedik illetve az ötödik évadot illetően. Ilyen például, hogy Arthur Summerlee professzor valójában nem halt meg, hanem Avalonban él, a fennsík határában, ahol Veronica anyja is lakik, amely az elveszett világ tulajdonképpeni közepe.


== Források ==
Az elveszett világ a PORT.hu-n (magyarul)
Az elveszett világ az Internet Movie Database oldalon (angolul)


== Fordítás ==
Ez a szócikk részben vagy egészben a Sir Arthur Conan Doyle's The Lost World című angol Wikipédia-szócikk fordításán alapul. Az eredeti cikk szerkesztőit annak laptörténete sorolja fel.


== További információk ==
Az elveszett világ első magyar rajongói oldal