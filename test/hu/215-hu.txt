A Kleinschmidt-papagájamandina vagy halványcsőrű papagájamandina (Erythrura kleinschmidti vagy Amblynura kleinschmidti) a madarak osztályának a verébalakúak (Passeriformes) rendjébe, ezen belül a díszpintyfélék (Estrildidae) családjába tartozó faj.
Egyes rendszerbesorolások a Amblynura nembe sorolják Amblynura kleinschmidti néven.
Nevét felfedezőjéről, Theodore Kleinschmidtről kapta.


== Elfordulása ==
Egyedül Fidzsi-szigetekhez tartozó Viti Levu szigetén honos. Hegyvidéki esőerdők lakója.


== Megjelenése ==
Testhossza 11 centiméter. Szokatlanul erős, halványrózsaszín csőre és fekete álarcszerű foltja van az arcrészén. Tollazatának nagy része zöld színű, feje teteje viszont kék, farkcsíkja piros, rövid farka pedig fekete.


== Életmódja ==
Kisebb csapatban a fákon, bokrokon vagy a talajon keresgéli magvakból és rovarokból álló táplálékát. Gyakorlatilag kihaltnak vélték, de néhány éve német tudósok láttak több példányt.


== Szaporodása ==
Az esőerdő szélén, nagy magasságban, kis ágvillában építi gömbölyű fészkét.


== Források ==
A faj szerepel a Természetvédelmi Világszövetség Vörös Listáján. IUCN. (Hozzáférés: 2010. február 21.)
Jboyd.net szerinti rendszerbesorolása. (Hozzáférés: 2010. július 4.)
Integrated Taxonomic Information System besorolása. (Hozzáférés: 2010. július 4.)
Idre.hu fajleírás
Díszmadár magazin
Gefiederte Welt online


== További információk ==
Képek az interneten a fajról