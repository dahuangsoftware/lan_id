Az Atalanta Bergamasca Calcio (ismert még Atalanta, Atalanta Bergamo és Atalanta BC néven is) egy bergamoi székhelyű olasz labdarúgócsapat, amely jelenleg a Serie A-ban szerepel. A csapat közismert becenevei a Nerazzurri, valamint az Orobici. Az Atalanta felszerelése egy kék-fekete csíkos ingből, egy fekete nadrágból és két szintén fekete sportszárból áll.
A klub stadionja a 26,638 férőhelyes Stadio Atleti Azzurri d'Italia. Olaszországban gyakran illetik a klubot a Regina delle provinciali (a vidéki klubok királynője) jelzővel, ami arra vezethető vissza, hogy az Atalanta az egyik legsikeresebb vidéki klub az országában.


== Története ==
A klubot 1907-ben alapították, bár labdarúgócsapatok 1904 óta jelen voltak a városban. Gazdag svájci bevándorlók akkor még FC Bergamo néven alapították meg az egyesületet. A rivális Atalanta sikeresebb volt a különböző sport társadalmakban, a városban. A nevét a régi görög mitológia egyik nőalakjáról Atalantéról kapta. Az olasz labdarúgó-szövetség nem ismerte el a klubot egészen 1914-ig. A jelenlegi egyesület e két, valamint egy harmadik csapat, a Bergamasca egyesülése által jött létre. A hazai mezük fekete-fehér színű, a vendég pedig kék-fehér volt kezdetben. A csapat 1928-ban a Viale Giulio Cesarébe költözött.
A klub 1929-ben csatlakozott a bajnoksághoz. Először 1937-ben jutottak fel az első osztályba, ám azonnal ki is estek. Majd 1940-ben ismét feljutottak és egészen 1959-ig a Serie A tagjai voltak. Újbóli visszaesés következett majd egy évtizedig ismét a legjobbak között játszhattak. 1973-ban krízisbe került az egyesület és visszacsúszott a másodligába.
1981-ben a harmadosztályt is megjárta a csapat, majd ezt követően az első- és másodosztály között ingáztak. Jelenleg a 2006–2007-es szezontól kezdve az első osztály tagja a klub.


== Sikerek ==
A csapat bajnokságban elért legjobb helyezése az 1948-as 5. hely. Az olasz kupát 1963-ban a Torino 3–1-es legyőzésével sikerült elhódítaniuk. Ez az egyetlen trófeája a klubnak. Európában nem igazán tudtak sikeresek lenni. Legtovább az 1987–1988-as KEK-ben jutottak, ahol az elődöntőben a későbbi győztes belga KV Mechelen ejtette ki őket. Ezt követően az 1990–1991-es UEFA-kupában jutottak egészen a negyeddöntőig, ahol a szintén olasz Internazionale győzte le őket. A milánóiak végül elhódították a trófeát.
Olasz kupa – Coppa Italia
Győztes: 1962-63


== Jelenlegi keret ==
Vastagon kiemelve a jelenlegi csapatkapitány.Frissítve: 2010. január 2.
Forrás: atalanta.it


== Edzők ==


== További információk ==
Hivatalos weboldal