A hangonyi pálos kolostor romjai Hangonytól északnyugatra a Birinyi-ér völgyébe torkolló Barátvölgy jobb oldalán, az erdőben találhatóak.


== Története ==

A Hangony nemzetség két tagja, Lázár és Domonkos alapította a kolostort 1368-ban a Barátvölgyben. Templom is épült mellé, amely Szent Anna tiszteletére volt felszentelve. Ismert búcsúhely volt, és oklevél kiállító joggal is rendelkezett. Történetéről nem sokat tudunk, bár nem is nevezhetjük hosszú életűnek, mivel a törökök 1567-ben felégették, s ezután senki nem építette újjá. Köveiből épült 1776-ban a szentsimoni plébánia, és az 1800-as években házakat is építettek belőlük.


== Műemlékvédelem, régészeti kutatások ==
Eddig még csak kisebb kutatásokat végeztek a romnál, de így is érdekes leletek kerültek a felszínre. A hangonyi templomban a kolostorban talált kőkeresztek, az ózdi múzeumban pedig a kolostor templomának faragott boltívtöredéke tekinthető meg.


== Irodalom ==
Dr. Lehoczky Alfréd: A hangonyi Pálos-rendi kolostor története 1368-1553 (Felsőmagyarországi Kiadó Miskolc, 1996 ISBN 9637687807 )


== Források ==
Nagy Károly: Ózd város és környéke című könyve (Ózd, 1999 ISBN 9630377292 )
Ózd és térsége (Ceba Kiadó Budapest, 2003 ISBN 9639479047 )


== Külső hivatkozások ==
Magyar katolikus lexikon
Ózd-Putnok térség
Kárpát Egyesület