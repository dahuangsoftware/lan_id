Illés Györgyi Dr. (Budapest, 1968. július 8.) magyar színésznő, egyetemi oktató.


== Életút ==
A Színház- és Filmművészeti Főiskolán 1990-ben végzett. Vizsgaelőadásukat, az Iphigenia Auliszban a televízió is közvetítette. 1992-ben szerződtette a budapesti Katona József Színház, melynek tagja maradt 2002-ig. A "Katonával" nem szakadt meg a kapcsolata, vendégként továbbra is színpadra lép, és "beszédtrénerként" is tevékenykedik. Ezen a területen oktat a Színház- és Filmművészeti Egyetemen. 2003-2006 között a Liszt Ferenc Zeneművészeti Egyetemen szintén beszédtechnikai kurzusokat tartott. A Katona József Színházban és a Színművészeti Egyetemen is kapott rendezői feladatokat. 2009-ben bemutatkozott szerzőként is. A Madách Színház mutatta be 7X/hétszer/ című darabját (főszereplők: Erdélyi Tímea és Nagy Sándor). A produkciót rendezőként is jegyezte.
2005-ben jelent meg a Beszéd I. Integrált színészi kommunikáció (Escript kiadó) című könyve. 2007-ben doktorált az “Új beszédpedagógiai tematika az integrált színészoktatásért a Színház-és Filmművészeti Egyetemen" című munkájával, melyben felvázolta módszerét az egyetemi beszédtechnika oktatás megváltoztatásáért.
2010-ben jelent meg beszédtanító mesekönyve a Naphegy Kiadó gondozásában Beszéd utca 3. címmel
Házas, két gyermeke van, Dániel (1995) és Anna (1999).


== Fontosabb beszédpedagógiai munkái és rendezései ==
Gilgames (rendezőtanár, Katona József Színház, Kamra 2005)
Istar pokoljárása (rendezőtanár, SZFE , 2006)
Ház Na’Conxypanban (rendezőtanár, SZFE, 2007)
Montágh Imre Mesterkurzus (előadó, Seneca Stúdió 2007)


== Fontosabb színházi szerepei ==
A Színházi adattárban regisztrált bemutatóinak száma: 31.


== Jegyzetek ==


== Források, hivatkozások ==
A Katona József Színház bemutatói 1982 és 2008 között
Katona József Színház 1982-2002. Balassi Kiadó. 2002. ISBN 9635063490
Portré /Precess/
Lapja a Színművészeti Egyetem internetes portálján
Színházi adattár. Országos Színháztörténeti Múzeum és Intézet
MGP. kritikája Illés Györgyi rendezéséről
A 2007-es Montágh Imre emlékülés programja
A Beszed.hu