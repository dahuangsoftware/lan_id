A Painkiller a Judas Priest 1990-ben megjelent nagylemeze. A felvételek a franciaországi Miraval Stúdióban zajlottak a keverési munkálatok pedig a hollandiai Wisseloord Stúdióban.
Az 1986-os Turbo lemezt és az 1988-as Ram It Downt a kritika és a rajongók egyaránt nem sorolták a legerősebb albumaik közé. Az 1990-es Painkiller lemezzel aztán mindkét tábort maguk mellé állították. Ehhez kellett az új dobos Scott Travis (ex-Racer-X) is, akinek lelkesedése átragadt a többi tagra is. Máig a legkeményebb Halford-érás Priest lemez, mely egyben a legsikeresebb is. A lemez hangzása máig példaértékű mely Chris Tsangarides keze munkáját dicséri. A zene agresszívebb, nyersebb volt mint a Turbo listákat megcélzó dalai és ötletesebb mint a Ram It Down erőltetett számai.
A nyító Painkiller-ben ben van az US power metal minden lényege. Ezt a keményebb hangzást erősíti a Metal Meltdown, a Hell Patrol, az All Guns Blazing vagy a fenyegető hangulatú Night Crawler. A címadó számra és a drámai hatású Touch of Evil-re készült videoklip. A korongon még olyan számok találhatóak mint a himnikus Leather Rebel, a heavy metal himnusz Between The Hammer And The Anvil, vagy az One Shot At Glory. A CD verzión két bonusz is szerepel a Leather Rebel koncertverziója és a Living Bad Dreams című ballada.
A turné is nagy sikert aratott ahol olyan bandákat vittek magukkal előzenekarnak mint a Megadeth, a Testament, a Pantera, vagy az Annihilator.
Az albumot 1991-ben Grammy-díjra jelölték a "Best Metal Performance" kategóriában.


== Számlista ==
Az összes számot Glenn Tipton, K.K. Downing és Rob Halford jegyzi, kivéve ahol ez külön jelezve van.
"Painkiller" – 6:06
"Hell Patrol" – 3:35
"All Guns Blazing" – 3:56
"Leather Rebel" – 3:34
"Metal Meltdown" – 4:46
"Night Crawler" – 5:36
"Between the Hammer & the Anvil" – 4:47
"A Touch of Evil" (Halford, Downing, Tipton, Chris Tsangarides) – 5:42
"Battle Hymn" – 0:56
"One Shot at Glory" – 6:46


=== 2001 Bonus Tracks ===
"Living Bad Dreams" – 5:20
"Leather Rebel" (Live) – 3:38


== Zenészek ==
Rob Halford - ének
K. K. Downing - gitár
Glenn Tipton - gitár
Ian Hill - basszusgitár
Scott Travis - dob
Don Airey - billentyűzik a "Touch of Evil"-ben.


== Forrás ==
Mike Clifford: New Illustrated Rock Handbook , Hammerworld 2004 június.