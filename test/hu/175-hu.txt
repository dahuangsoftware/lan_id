Dragomán György (Marosvásárhely, 1973. szeptember 10. –) József Attila-díjas (2007) magyar író, műfordító.


== Életpályája ==
Családjával 1988-ban települt át Magyarországra. Apai nagyapja Dragomán Pál muzeológus, és édesapja, Pál is hivatásos vagy amatőr író. A szombathelyi Nagy Lajos Gimnáziumban érettségizett 1992-ben. ELTE bölcsészkarán folytatta tanulmányait angol-filozófia szakon 1992–1998 között. Az Eötvös József Collegium és a Láthatatlan Collegium diákja volt. Diplomát végül angol szakon szerzett, majd folytatta tanulmányait hároméves PhD képzésen, mialatt a Pusztítás könyve című regényét írta. Ezt követte A fehér király, melyet több mint harminc nyelvre fordítottak világszerte.
Művei a Holmiban, a Mozgó Világban, a Jelenkorban, az Élet és Irodalomban, az Alföldben, a Népszabadságban és a Kritikában jelentek meg.


== Magánélete ==
1995-ben feleségül vette Szabó T. Anna költőnőt, akivel szombathelyi évei alatt ismerkedett meg. Két fiuk született; Gábor (2002), Pál (2005)


== Művei ==
A pusztítás könyve (regény); Balassi, Bp., 2002
A fehér király (regény); Magvető, Bp., 2005
Dragomán György–Háy János–Parti Nagy Lajos–Tóth Krisztina: Expander; Alexandra, Pécs, 2010
Agyag (elbeszélés, 16 nyelvre lefordítva); Magyar Fordítóház, Balatonfüred, 2011 (Füredi fordítói füzetek, 10.)
Bodor Ádám: Állomás, éjszaka. Tízkezes egy Bodor novellára (többekkel); szerk. Varga Réka; Koinónia, Kolozsvár, 2011
Részegh Botond & Dragomán György: Erőtánc; Csíkszereda, Bookart, 2013
Zóna. Az Élesdi Művésztelep elmúlt öt éve. Modem Modern és Kortárs Művészeti Központ, Debrecen, 2013. január 19–április 7.; szöveg Dragomán György, Hornyik Sándor; Élesdi Művésztelep Egyesület–Modem, Bp.–Debrecen, 2013
Máglya. Regény; Magvető, Bp., 2014
Oroszlánkórus. Novellák; Magvető, Bp., 2015
A fehér király. Regény; 2. jav. kiad.; Magvető, Bp., 2016


== Műfordításai ==
Irvine Welsh: Trainspotting (regény); ford. Dragomán György, Polyák Béla; Trivium, Bp., 1998
Irvine Welsh: Acid House (elbeszélések); ford. Dragomán György, Polyák Béla; Trivium, Bp., 1999
Antony Miall–David Milsted: Miért nem bírjuk az angolokat?; ford. Dragomán György; Pannonica, Bp., 2000 (Kis nemzethatározó)
Sahoko Kaji–Noriko Hama–Jonathan Rice: Miért nem bírjuk a japánokat?; ford. Dragomán György; Pannonica, Bp., 2001] (Kis nemzethatározó)
Samuel Beckett: Watt (regény); Palatinus, Bp., 2005
Welsh, Irvine: Trainspotting; 2. jav. kiad.; ford. Dragomán György, Polyák Béla; Konkrét Könyvek, Bp., 2005
Mickey Donnelly: Ikeridő; Noran, Bp., 2006
Attila Csáji: Time on the tilt (Billenő idő); ford. Hernádi Miklós, Dragomán György, Takács Ferenc; György Kepes Foundation–Püski, Bp., 2009
Művei 32 nyelven jelentek meg; a The Washington Post méltatása szerint A fehér király egyszerre felkavaró és felbecsülhetetlenül értékes.


== Díjai ==
Soros-ösztöndíj (2002)
Mozgó Világ nívódíja (2002)
Bródy Sándor-díj (2003)
Déry Tibor-díj (2005)
Márai Sándor-díj (2006)
Artisjus-díj (2006)
József Attila-díj (2007)
Márciusi Ifjak Díj (2008)
Román Kultúra-díj (2008)
Mozgó Világ Nívódíj (2008)
Litera külön dicséret (2010)
Arany Medál-díj (2014)


== Jegyzetek ==


== Források ==
Dragomán György honlapja
MTI ki Kicsoda 2009. Szerk. Hermann Péter. Budapest: Magyar Távirati Iroda. 2008. ISBN 9789631787283  


== További információk ==
Életrajza a HUNLIT.hu-n
M. László Ferenc. „A történetek foglalkoztatnak – Dragomán György író”. Magyar Narancs XX. (29). (Hozzáférés ideje: 2008. december 25.)  
Küzdök tovább a leírandó mondatokkal – DRAGOMÁN GYÖRGY
Adatlapja a Szépírók Társaságának honlapján
Dragomán György. Ajánló bibliográfia; összeáll. Rónai Mónika; II. Rákóczi Ferenc Megyei Könyvtár, Miskolc, 2009