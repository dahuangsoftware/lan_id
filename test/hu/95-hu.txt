Az anzatok (angolos írásmóddal egyes számban: Anzat, többes számban: Anzati) a Csillagok háborúja elképzelt univerzumának egyik értelmes, emberszerű faja.


== Leírásuk ==
Az anzatok veszélyes és rejtélyes, Erő-érzékeny majdnem emberek, akik az Anzat nevű bolygóról származnak. Általában 1,5-1,7 méter magasak. Bőrük szürkés árnyalatú. Hajszínük lehet fekete, barna vagy fehér. Mindkét orrlyukuk mellett feltekerve egy-egy nyúlvány ül, ezeket kinyújtva az áldozatuk orrán keresztül annak agyával táplálkoznak, ezt „leves”-nek nevezik. Az anzatok igen hosszú ideig élnek. A gyermekkoruk 1-12 év között van, a fiatalok 13-99 évesek, a felnőttek 100-649 év körüliek, az idősebbek 650-799 évesek; 800-950 évesen már öregeknek számítanak. De jóval meghaladják ez utóbbi kort is. Ha megsebesülnek, igen gyorsan helyrejönnek.
Felnőttkorukban mindenfelé utazgatnak a Galaxisban, mert céljuk, hogy minél többféle „leves”-hez jussanak hozzá, ezért szívesen vállalnak bérgyilkos munkát.
Egyaránt beszélik az anyanyelvüket, az anzati nyelvet és a galaktikus közös nyelvet is. Habár az Anzatról származnak, többségük a Galaxisban bolyong, nomád életmódot folytatva.


== Megnevezett anzatok ==
Dannik Jerriko - férfi; fejvadász
Volfe Karkko - férfi; Jedi mester
Akku Seii - férfi; bérgyilkosok mestere/tanára
Nikkos Tyris - férfi; előbb jedi, később sith
Saljé Tasha - nő; a Független Rendszerek Konföderációjának egyik bérgyilkosa
Rath Kelkko - férfi; a Független Rendszerek Konföderációjának egyik bérgyilkosa
Nakia Yoru - nő; bérgyilkos, Sint Yoru felesége
Sint Yoru - férfi; bérgyilkos Nakia Yoru férje
Kell Douro - férfi; bérgyilkos és kém


== Megjelenésük a filmekben, könyvekben, videojátékokban ==
Az első anzatot az „Egy új remény” című filmben, a Mos Eisley űrkikötőben levő Chalmun kantinban láthatjuk először. Azóta ez az értelmes faj, számos képregényben és videojátékban is megjelent.


== Források ==
Star Wars Encyclopedia
Star Wars: Power of the Jedi
The Essential Guide to Alien Species
The New Essential Guide to Characters
Coruscant and the Core Worlds
Ultimate Alien Anthology
A Mon Alone
The Official Star Wars Fact File 135 (ANZ1-2, Anzati)
The New Essential Guide to Alien Species
Roleplaying Game: Saga Edition Core Rulebook
Threats of the Galaxy
Jedi vs. Sith: The Essential Guide to the Force
The Complete Star Wars Encyclopedia
The Unknown Regions
Book of Sith: Secrets from the Dark Side
The Essential Reader's Companion


=== Fordítás ===
Ez a szócikk részben vagy egészben az Anzat című Wookieepedia-szócikk fordítása. Az eredeti cikk szerkesztőit annak laptörténete sorolja fel.


== További információk ==
Képek az interneten a fajról