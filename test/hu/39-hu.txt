A Comedy Central Presents amerikai szórakoztató műsor. Ez volt a csatorna első stand-up comedys műsora, és egyben itt tűntek fel olyan híres humoristák, mint a humorista/hasbeszélő Jeff Dunham, Lewis Black vagy Dane Cook. Nagyon népszerű sorozat, 15 évadot élt meg 283 epizóddal. Két DVD is jelent meg belőle. A műsort címéhez híven a Comedy Central sugározza. Magyarországon ez az eredeti műsor nem megy, de a magyar verziót, a Comedy Central bemutatja című műsort sugározzák, és már a 10. évadánál tart. A magyar változatban olyan nevek vannak, mint Litkai Gergely, Rekop György, Bruti (Tóth Imre) vagy a Szomszédnéni Produkciós Iroda. Itthon is népszerű szórakoztató produkciónak számít ez a műsor. Amerikában az eredeti változat 1998. december 1-től ment 2011. március 25-ig.