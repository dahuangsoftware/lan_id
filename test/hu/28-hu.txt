Az SJ X50 sorozat, vagy más néven Bombardier Regina, egy svéd nagysebességű villamosmotorvonat-sorozat.


== Technikai jellemzők ==
A REGINA motorvonatok alkalmasak a regionális, az interregionális és az intercity forgalomra egyaránt. Skandináviában már több mint, 70 REGINA motorvonatot rendeltek meg. A járműveket úgy tervezték, hogy ellenálljanak a kemény skandináv éghajlatnak. A korszerű BOMBARDIER MITRAC hajtás és vezérlési rendszer – többek között az energia visszatápláló fékezés alkalmazásával – lehetővé teszi a jármű energiafogyasztásának minimálisra csökkentését, így a nagysebességű vonatok előző generációjához képest az energiafogyasztásnak akár 20%-a is megtakarítható. A sugárirányba beálló kerékpárokkal ellátott forgóvázak pedig csökkentik a sín kopását. A vonaton az utasok rendelkezésére áll az ülőhelyen történő kiszolgálás az első osztályon, a bisztró és az internetcsatlakozás.
A vonat megegyezik a kínai CRH1 vonatokkal.


== Üzemeltetők ==
SJ
Trafik i Mälardalen
Tåg i Bergslagen
Upplands Lokaltrafik
X-Trafik
Västtrafik
Värmlandstrafik
Norrtåg


== Érdekességek ==
Egy speciálisan felszerelt Bombardier Regina típusú villamos motorvonat, amely a svéd zöld vonat projekt keretében üzemel, 2008-ban másodszor döntötte meg a sebességi rekordot. A villamos motorvonat a Töreboda - Skövde közötti vonalon, szeptember 14-én elérte a 303 km/h sebességet, és ezzel a júliusban beállított 295 km/h sebességi rekordot is megdöntötte. Mind a két rekordot a 200 km/h sebességre tervezett vonalon érte el. A Green Train, zöld vonat, 2005. évben elindított projekt keretében épült, melyben svéd kutató intézetek, vonat üzemeltetők, tanácsadók, alkotta konzorcium dolgozott, az infrastruktúra hivatal, a Banverket vezetésével. A projekt célja, a felhasznált energia mennyiségének, az üzemeltetési költségek, és az eljutási idők együttes csökkentése.


== Jövőbeli tervek ==
A Svéd Állami Vasúttársaság (SJ AB) újabb 20 Bombardier Regina motorvonattal egészíti ki nagysebességű flottáját. A négyrészes motorvonatok szállítására a tervek szerint 2010. április és augusztus között kerül sor. A 221 millió euró értékű szerződéshez tartozik egy további 20 motorvonatra vonatkozó opció is.
A kibővített Regina flotta az SJ egyre növekvő létszámú utasai számára biztosítja a legmagasabb szintű kényelmet és szolgáltatásokat. Az új motorvonatok szélesebb kocsiszekrényt, a nagyobb rugalmasságot, kényelmes belső kialakítást és alacsony zajszintet biztosítanak.


== Külső hivatkozások ==

A Regina hivatalos oldala (angolul)
Gröna tåget project (svédül)
Järnväg.net (svédül)


== Források ==
www.vasutgepeszet.hu - A Svéd Állami Vasúttársaság további környezetbarát BOMBARDIER REGINA motorvonatokat rendelt (magyar nyelven). (Hozzáférés: 2008. október 7.)