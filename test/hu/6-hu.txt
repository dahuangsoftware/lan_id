Istvánovits Eszter (Budapest, 1958. március 22. –) magyar régész, a Jósa András Múzeum munkatársa.


== Életpályája ==
1976–1981 között az Eötvös Loránd Tudományegyetem római és népvándorlás kori régészet szakán végzett. 1981-től a nyíregyházi Jósa András Múzeum régész-muzeológusa. 1987–ben védte meg kandidátusi munkáját. 1988-tól tudományos titkár lett. 2003-tól az M3-as autópálya Szabolcs-Szatmár-Bereg megyei szakaszának szakmai koordinátora.
Előadásokat tartott a Babeş–Bolyai Tudományegyetemen és a Nyíregyházi Főiskolán. Számos kiállítás szakmai kurátora. 1990-től a Jósa András Múzeum Évkönyvének szerkesztője. Szűkebb szakterülete a császárkori barbárok (szarmaták, germánok, dákok), hunkor, kora népvándorlás kor. A Magyar Régész Szövetség alapító tagja.
Fontosabb feltárásai: Tiszavasvári-Városföldje (kelta és szarmata temető, hunkori telep), Tiszadob-Sziget (hunkori temető), Ibrány-Esbó halom (10–11. századi temető), Nyíregyháza-Manda-bokor (szkíta és Árpád-kori telep, avar temető), Beregsurány-Határállomás (császárkori telep), Csengersima-Határállomás (császárkori telep), Panyola-Vásármeződombja (rézkori telep és temető), Vállaj-Határállomás (neolit telep), M3-as Szabolcs-Szatmár-Bereg megyei szakasz 24. és 161. lelőhely (bronzkori, császárkori telep, temető)


== Díjai, elismerései ==
2004 Westsik Vilmos díj


== Művei ==
1986 Régészeti ásatások és leletek Szabolcs-Szatmár megyében – 1981/83. In: Régészeti tanulmányok Kelet-Magyarországról. Folklór és etnográfia 24. Debrecen, 159–209. (tsz. Lőrinczy Gábor)
2003 A Rétköz honfoglalás és Árpád-kori emlékanyaga. Nyíregyháza.
2005 A Szegvár-oromdűlői császárkori telep. MFMÉ – Studia Arch. 11, 51–114. (tsz. Lőrinczy Gábor – Pintye Gábor)
2006 The barbarian warrior burial from Tiszalök-Rázompuszta in the 3rd century history of the Upper Tisza Region. AKorr 36 (2006) 91–110.
2009 Die römerzeitliche Siedlung von Csengersima–Petea. Satu Mare. (tsz. Robert Gindele)
2009 Nartok. Kaukázusi hősi mondák. A világ eposzai 3. Budapest. (tsz. Kulcsár Valéria – Istvánovits Márton)
2011 Satana and others: priestesses, witches and queens of the steppe-region. Matriarchy in the Sarmatian society? In: Dieter Quast (Hrsg.): Weibliche Eliten in der Frühgeschichte - archäologische und historische Beiträge zum ersten Jahrtausend in Nord- Mittel- und Südosteuropa. RGZM-Tagungen 10. Mainz, 201–218. (tsz. Kulcsár Valéria)
Jakab Attila–Istvánovits Eszter: Csengersima. Történelmi és kulturális kalauz; Szabolcs-Szatmár-Bereg Megyei Önkormányzat Múzeumok Igazgatósága, Nyíregyháza, 2011
Nagyhalász krónikája; szerk. Csonka Ottó, Istvánovits Eszter; Nagyhalász Város Képviselő-testülete, Nagyhalász, 2013


== Források ==
Ki Kicsoda a magyar régészetben