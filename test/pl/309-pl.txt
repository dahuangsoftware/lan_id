Szkoła mężów (fr. L'École des maris) – trzyaktowa komedia Moliera z 1661 roku, oparta na sztuce Terencjusza pt. Bracia. Na język polski przełożył ją Tadeusz Boy-Żeleński.


== Treść ==
Dwaj bracia, Sganarel i Aryst, sprawują opiekę nad córkami swojego zmarłego przyjaciela. Sganarel opiekuje się Izabelą, a Aryst Leonorą. Izabela jest wychowywana surowo, a Leonora pobłażliwie. Sganarel pragnie ożenić się ze swoją podopieczną, ta jednak kocha się w młodzieńcu Walerym. Izabela pisze list miłosny do Walerego i mówi Sganarelowi, że jest to list od jej zalotnika i prosi go, żeby odniósł go Waleremu. W taki oto sprytny sposób Walery dostaje list. Później Izabela udając swoją siostrę, dostaje od Sganarela i Arysta zgodę na ślub ze swoim ukochanym. Po podpisaniu umowy ślubnej pojawia się Leonora i Sganarel dowiaduje się, że został oszukany, a Aryst żeni się z Leonorą.


== Postacie ==
Sganarel, opiekun Izabeli
Aryst, jego brat, opiekun Leonory
Izabela
Leonora, jej siostra
Lizeta , towarzyszka Leonory
Walery, zalotnik Izabeli
Ergast, jego służący
Komisarz
Notariusz


== Bibliografia ==
Molier: Dzieła. Kraków: PIW, 1988, s. 506. ​ISBN 83-06-00885-5​.