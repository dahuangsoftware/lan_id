Stary Ramuck, Stary Ramuk - nieistniejąca już miejscowość w Polsce położona w województwie warmińsko-mazurskim, w powiecie olsztyńskim, w gminie Stawiguda.
Osada wzmiankowana w dokumentach już w 1591 r. pod nazwą Ramuck. Jako Stary Ramuck pojawia się w zapisach z 1871 r., na północ od Jeziora Łańskiego.
W XVIII w. w Ramuku mieściła się siedziba nadleśnictwa (obecnie w Nowych Ramukach. Pierwsza wzmianka o Nadleśnictwie Ramuk pochodzi z 3 grudnia 1775 roku i związana jest z edyktem króla Prus, dotyczącym organizacji lasów na terenie Prus Wschodnich i Litwy. Siedziba nadleśnictwa znajdowała się ona na północno-wschodnim brzegu jeziora Łańskiego w miejscu starej strażnicy leśnej. Okoliczne lasy nazywano Lasami Ramuckimi.
Nazwa Ramuki Małe pojawia się w 1879 - dzisiaj jest to Lalka (także półwysep Lalka na Jeziorem Łańskim), za zachód od miejscowości Nowa Kaletka. Na półwyspie Lalka mieści się dawny rządowy ośrodek wypoczynkowy Kormoran.
Zobacz też: Dzierzgunka


== Bibliografia ==
Przewodnik turystyczny po gminie Purda, wyd. II, Agencja Wydawnicza REMIX, Purda 2013, ​ISBN 978-83-931640-2-8​
Historia (strona Nadleśnictwa Nowe Ramuki)


== Przypisy ==