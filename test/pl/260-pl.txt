ŁKS Łódź – polski klub koszykarski z siedzibą w Łodzi, wchodzący w skład wielosekcyjnego klubu sportowego ŁKS Łódź. Sekcja koszykarek, obecnie występująca na zapleczu ekstraklasy, jest jedną z najbardziej utytułowanych sekcji sportowych w mieście. Na swoim koncie ma 30 medali mistrzostw kraju (w tym 9 złotych). Ponadto, w 1998 roku dotarła do półfinału jednego z europejskich pucharów (Puchar Ronchetti). Z kolei sekcja koszykarzy, grająca w II lidze (3. poziom rozgrywek), dwukrotnie stawała na podium mistrzostw Polski, w tym raz na najwyższym ze stopni, w 1953.


== Sekcja koszykówki kobiet ==


=== Informacje ogólne ===
Pełna nazwa: ŁKS Koszykówka Kobiet
Rok założenia sekcji: 1929
Adres: ul. ks. Skorupki 21 p.165 ; 90-532 Łódź
Barwy: biało-czerwono-białe
Prezes: Dorota Cichoń
Wiceprezes: Marek Cieślak
Obiekt: Pałac Sportowy


=== Kalendarium najważniejszych wydarzeń ===
1929 - Czesław Rembowski, pod wrażeniem pokazu basketu koszykarek z USA, organizuje sekcję koszykówki pań w ŁKS
1930 - Celina Gapińska i Maria Kwaśniewska debiutują w reprezentacji Polski
1930 - pierwszy medal mistrzostw Polski (srebro)
1950 - pracę w ŁKS rozpoczyna Józef Żyliński
1953 - zdobycie pierwszego Pucharu Polski
1967 - pierwszy tytuł mistrzowski i debiut w Pucharze Europy
1968 - Aniela Kaczmarow, Maria Łuczyńska i Irena Sokuł zdobywają wraz z reprezentacją Polski brązowe medale mistrzostw Europy (turniej we Włoszech)
1972 - mistrzostwo Polski
1973 - mistrzostwo Polski
1974 - trzeci z rzędu tytuł mistrzowski
1980 - Ludmiła Janowska, Bożena Sędzicka oraz Małgorzata Turska zostają wicemistrzyniami Europy wraz z reprezentacją kraju (turniej rozgrywany w Jugosławii)
1981 - z ławką trenerską rozstaje się trener-legenda, Józef Żyliński; te samo, co rok wcześniej zawodniczki po raz wtóry stają na drugim podium mistrzostw Europy (turniej odbył się we Włoszech)
1982 - 5. mistrzostwo kraju w historii
1983 - ŁKS ponownie najlepszy
1986 - 7. mistrzostwo Polski
1995 - kolejne mistrzostwo Polski
1997 - ostatnie, jak do tej pory, mistrzostwo kraju
1998 - półfinał Pucharu im. Liliany Ronchetti
1999 - dwie koszykarki ŁKS-u (Agnieszka Jaroszewicz, Sylwia Wlaźlak) zdobywają wraz z reprezentacją kraju mistrzostwo Europy (turniej został rozegrany w Polsce)
2003 - ostatni medal w historii sekcji (brąz)
2012 - ŁKS wycofuje się z rozgrywek ekstraklasy i zaczyna grę od II ligi


=== Ciekawostki KK ===
Józef Żyliński wieloletni trener koszykarek ŁKS pracował z drużyną aż 30 lat! Po zakończeniu kariery trenerskiej, został, na kolejne długie lata, działaczem sekcji.
Spośród wielu reprezentantek Polski aż 17 z nich występowało na mistrzostwach Europy. Dodatkowo prawie połowa z nich przywiozła z tych imprez medale - Agnieszka Jaroszewicz i Sylwia Wlaźlak (po jednym złotym medalu), Ludmiła Janowska, Bożena Sędzicka, Małgorzata Turska (po dwa srebrne) oraz Aniela Kaczmarow, Maria Łuczyńska, Irena Sokuł (po jednym brązowym medalu).
W latach 1962-1989 łodzianki nieprzerwanie przez 27 sezonów grały w rozgrywkach ekstraklasy.
Sekcja koszykarek ŁKS-u jest najbardziej utytułowaną sekcją w Łodzi. W swoim dorobku ma aż 30 medali mistrzostw Polski!


=== Skład z pierwszego mistrzowskiego sezonu (1966/67) ===
Maria Bartoszewska, Lucyna Gałka, Krystyna Gałła, Joanna Kłosowicz, Maria Łuczyńska, Aniela Majde, Lucjanna Michalska, Barbara Nartowska, Zdzisława Ogłozińska, Elżbieta Skrzypek, Małgorzata Smoleńska oraz Irena Sokuł.
trenerem drużyny był Józef Żyliński.


=== Skład z ostatniego sezonu w ekstraklasie (2011/12) ===


=== Skład z sezonu 2010/11 ===


=== Sukcesy ===
Mistrzostwo Polski: 9 (1967, 1972, 1973, 1974, 1982, 1983, 1986, 1995, 1997)
Wicemistrzostwo Polski: 10 (1930, 1931, 1966, 1968, 1971, 1975, 1977, 1991, 1996, 1998)
III miejsce MP: 11 (1964, 1969, 1976, 1978, 1979, 1980, 1981, 1985, 1987, 1994, 2003)
Półfinał Pucharu im. Liliany Ronchetti: 1998


=== Starty w europejskich pucharach ===


=== Zobacz też ===


== Sekcja koszykówki mężczyzn ==


=== Informacje ogólne ===
Pełna nazwa: Stowarzyszenie ŁKS Koszykówka Męska
Rok założenia sekcji: 1929
Adres: ul. Piramowicza 11/13; 90-254 Łódź
Barwy: biało-czerwono-białe
Prezes: Jakub Urbanowicz


=== Kalendarium najważniejszych wydarzeń ===
1924 - pierwszy mecz zawodników ŁKS w koszykówkę - wygrana z AZS Warszawa 20:4
1929 - założenie sekcji i pierwsze mistrzostwo Łodzi. W finale ełkaesiacy pokonują drużynę IKP 19:12
1945 - Witold Bujnowicz, Wacław Kowalczyk, Czesław Raczyński i Eugeniusz Zemełka reaktywują sekcję koszykówki
1949 - Andrzej Kulesza zostaje trenerem
1953 - mistrzostwo Polski pod wodzą tego samego trenera
1978 - ŁKS zdobywa brązowy medal mistrzostw Polski, gra w Pucharze Koracia; trenerem był wówczas Bolesław Kwiatkowski; Wojciech Fiedorczuk został uznany najlepszym koszykarzem sezonu
1999 - pierwszy w historii spadek do III ligi
2002 - treningi w koszykarskiej drużynie juniorów rozpoczyna Marcin Gortat, dziś gracz NBA
2008 - awans do I Ligi pod wodzą Piotra Zycha
2011 - awans do koszykarskiej ekstraklasy, również z trenerem Zychem na ławce
2012 - ŁKS wycofuje się z rozgrywek na najwyższym szczeblu i rozpoczyna grę od III ligi


=== Ciekawostki KM ===
Wiesław Jańczyk, który zdobył mistrzostwo Polski z koszykarzami w 1953 roku, był również mistrzem kraju w piłce nożnej, również w barwach ŁKS-u (1958).
W 1957 roku ŁKS był jednym z „autorów” najdłuższego spotkania w historii koszykówki mężczyzn w Polsce. Ełkaesiacy pokonali ówczesnego mistrza Polski, warszawską Legię, a do rozstrzygnięcia tego pojedynku potrzeba było aż 5. dogrywek!
W 1978 roku, po wywalczeniu brązowego medalu MP, koszykarze ŁKS jedyny raz w historii wystąpili w Pucharze Koracia. Ich rywalem był Inter Bratysława.
W 2011 roku w Atlas Arenie odbyła się próba bicia rekordu w halowym meczu ligowym w Polsce. Do jego ustanowienia zabrakło niecałe 900 osób.


=== Mistrzowski skład z 1953 roku ===
Józef Żyliński, Jan Śmigielski, Bogdan Kaczmarek, Jerzy Wojciechowski, Wiesław Jańczyk, Wiesław Maciejewski, Stanisław Drążczyk, Stanisław Michalski, Zbigniew Wiśniewski, Marian Waligórski.
trenerem drużyny był Andrzej Kulesza.


=== Skład z ostatniego sezonu w ekstraklasie (2011/2012) ===


=== Skład z sezonu 2010/2011 ===


=== Sukcesy ===
Mistrzostwo Polski: 1953
Brązowy medal MP: 1978


=== Zobacz też ===


== Przypisy ==


== Bibliografia ==
Łaszkiewicz K., Polska Koszykówka Męska 1928 – 2004, Inowrocław 2004,
Strzałkowski J., Łódzki Klub Sportowy 1908 – 1983, Łódź 1983,
Goss M, Filipiak W, Szmel B., 100 lat ŁKS. Dzieje klubu 1908-2008, Katowice 2008.


== Linki zewnętrzne ==
Oficjalny Serwis Klubu ŁKS Koszykówka Męska
Oficjalny Serwis Klubu ŁKS Koszykówka Kobiet
Historia sekcji koszykówki mężczyzn na stronie kibiców ŁKS
Historia sekcji koszykówki kobiet na stronie kibiców ŁKS
Łódzki Związek Koszykówki