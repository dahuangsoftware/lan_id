Dmytro Wołodymyrowycz Tabacznyk, ukr. Дмитро Володимирович Табачник (ur. 26 listopada 1963 w Kijowie) – ukraiński polityk, doktor nauk historycznych, profesor nauk społecznych (od 1997).


== Życiorys ==
W latach 1999–2005 był jednym z liderów oligarchicznej, kontrolowanej przez Wiktora Pinczuka partii Trudowa Ukrajina (dosł. "Pracownicza Ukraina"), która uległa całkowitej marginalizacji po pomarańczowej rewolucji. Od 2006 należy do liderów Partii Regionów. Publicznie prezentuje poglądy prorosyjskie i antyzachodnie.
Był doradcą prezydenta Łeonida Kuczmy. W 1998 i 2002 uzyskiwał mandat deputowanego do Rady Najwyższej. Od listopada 2002 do lutego 2005 pełnił funkcję wicepremiera w pierwszym rządzie Wiktora Janukowycza. Ponownie zajmował to stanowisko od sierpnia 2006 do grudnia 2007 w drugim gabinecie tego premiera. W 2007 i w 2012 po raz kolejny był wybierany do parlamentu. W marcu 2006 został wybrany deputowanym do Rady Najwyższej Krymu z listy bloku "Za Janukowycza!".
11 marca 2010 po raz kolejny wszedł w skład rządu jako minister edukacji i nauki w gabinecie Mykoły Azarowa. W drugim rządzie tego premiera 24 grudnia 2012 został dodatkowo ministrem młodzieży i sportu, sprawując ten urząd do 23 lutego 2014.


== Odznaczenia ==
Krzyż Wielki Orderu Zasługi Republiki Italii (26 października 1996)
Krzyż Wielki Komandorski Orderu Wielkiego Księcia Giedymina


== Przypisy ==


== Bibliografia ==
Nota biograficzna na stronie Biblioteki Ukraińskiej Literatury (ukr.)