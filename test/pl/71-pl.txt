Multilateralizm - w politologii praktyka koordynowania polityki przez co najmniej trzy państwa. William Diebold wprowadził podział na multilateralizm formalny i faktyczny, a John Gerard Ruggie rozszerzył definicję o aspekt nominalny i jakościowy.
Instytucja multilateralizmu to pewne zasady o zasięgu międzynarodowym, natomiast organizacje multilateralne są to organizacje międzynarodowe skupiające więcej niż dwóch członków. Zasady systemu multilateralnego to:
niepodzielność
rozszerzona wzajemność
ogólne zasady organizujące, w tym zasada niedyskryminacji
W sferze ekonomii przykładem multilateralizmu są umowy wielostronne oparte na klauzuli największego uprzywilejowania. W sferze obronności przykładem są sojusze wojskowe, jak NATO, w którym obowiązuje zasada niepodzielności - atak na jednego z członków oznacza atak na cały sojusz.


== Bibliografia ==
Jacek Czaputowicz: "System czy nieład? Bezpieczeństwo europejskie u progu XXI wieku", Wydawnictwo Naukowe PWN 1998 ISBN 83-01-12744-9