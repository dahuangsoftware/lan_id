Naczynia liturgiczne – naczynia używane w chrześcijaństwie głównie podczas mszy świętej do jej sprawowania i poza nią. Służą najczęściej do przechowywania artykułów niezbędnych do mszy: wody, wina, opłatków (hostii), a także konsekrowanych Hostii, oraz do wykonywania czynności związanych z odprawianiem mszy (np. obmycie rąk – lavabo). Są to m.in.:
kielich
patena
ampułki
lawaterz (lavabo)
cyborium (puszka)
vasculum
monstrancja
melchizedek
kustodia
Wykonane są z różnych materiałów, np. ampułki są najczęściej szklane, kielichy i puszki metalowe i złote (pozłacane). Wszystkie naczynia, w których trzyma się ciało lub krew Pańską, są złote lub pozłacane w miejscu kontaktu z nią.