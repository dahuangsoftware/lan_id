Pośrednie Solisko (słow. Prostredné Solisko, niem. Mittlerer Solisko, dawniej Annaspitze, węg. Közepső-Szoliskó, dawniej Anna-csúcs) – szczyt o wysokości ok. 2400 m n.p.m. w Grani Soliska, w słowackich Tatrach Wysokich. Jest drugim co do wysokości szczytem w tej grani. Od Wielkiego Soliska oddziela go Wyżnia Soliskowa Ławka, natomiast od Soliskowych Czub i Soliskowych Turni – Leskowska Przełączka.
Dawniej Pośrednie Solisko było uważane za południowy wierzchołek Wielkiego Soliska (južný vrchol Veľkého Soliska), obecnie uznaje się je za samodzielny szczyt. Na Pośrednie Solisko nie prowadzą żadne znakowane szlaki turystyczne. Przez taterników odwiedzane jest najczęściej przy przejściu grani lub przy okazji wejścia na Wielkie Solisko. Zdobycie wierzchołka Pośredniego Soliska jest łatwiejsze od strony Doliny Furkotnej niż od Doliny Młynickiej.


== Historia ==
Pierwsze wejścia turystyczne:
Karol Englisch i Paul Spitzkopf senior, 19 lipca 1903 r. – letnie,
Adam Karpiński i Stefan Osiecki, 12 kwietnia 1925 r. – zimowe.


== Przypisy ==