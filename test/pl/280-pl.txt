Luís Carlos Nunes da Silva znany jako Carlinhos (ur. 19 listopada 1937 w Rio de Janeiro, zm. 22 czerwca 2015) − piłkarz brazylijski, występujący podczas kariery piłkarskiej na pozycji ofensywnego pomocnika.


== Kariera klubowa ==
Całą karierę piłkarską Carlinhos spędził we Flamengo, w którym grał w latach 1958-1969. Z Flamengo dwukrotnie zdobył mistrzostwo stanu Rio de Janeiro - Campeonato Carioca w 1963 i 1965 oraz wygrał Torneio Rio-São Paulo w 1961 roku. Łącznie barwach rubro-negro rozegrał 517 spotkań, w których strzelił 23 bramki.


== Kariera reprezentacyjna ==
W reprezentacji Brazylii Carlinhos jedyny raz wystąpił 7 czerwca 1964 w wygranym 4-1 meczu z reprezentacją Portugalii.


== Kariera trenerska ==
Po zakończeniu kariery piłkarskiej Carlinhos został trenerem. W latach 1983-2000 siedmiokrotnie był trenerem Flamengo. Z Flamengo dwukrotnie zdobył mistrzostwo Brazylii w 1987 (nieuznane przez CBF) i 1992, trzykrotnie mistrzostwo stanu Rio de Janeiro - Campeonato Carioca w 1991, 1999 i 2000 oraz Copa Mercosur 1999. Łącznie w roli trenera prowadził Flamengo w 313 meczach, z których 158 wygrał, 84 zremisował i 71 przegrał.


== Bibliografia ==
Miniencyklopedia Piłka Nożna nr 6/2004, 11-12/2004, roz. Historia meczów reprezentacji Brazylii 1914-2004, cz. 5 (1957-2004), Oficyna wydawnicza ATUT, Wrocław 2004, ISSN 1644-8189, str. 15.


== Przypisy ==


== Linki zewnętrzne ==
Profil
Profil
Biografia (port.)
Profil na flapedii