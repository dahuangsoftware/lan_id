Jeremy Irvine, właśc. Jeremy Smith (ur. 18 czerwca 1990 w Gamlingay) – angielski aktor teatralny i filmowy.


== Życiorys ==
Jego ojciec Chris Smith jest inżynierem, a matka politykiem zaangażowanym w działanie lokalnych struktur samorządowych. Ma młodszego brata Toby’ego, który zagrał niewielką rolę w ekranizacji Wielkich nadziei. Irvine zaczerpnął swój pseudonim artystyczny od imienia swojego dziadka. W wieku 19 lat chciał wstąpić do wojska, jednak został odrzucony ze względu na zatajenie prawdy o swoich kłopotach z cukrzycą (w wieku sześciu lat zdiagnozowano u niego cukrzycę typu 1).
Irvine jako aktor zadebiutował w wieku 16 lat wcielając się w Romea w przedstawieniu Bedford Modern School. Odbył roczny kurs w London Academy of Music and Dramatic Art. Przez następne dwa lata rozsyłał CV próbując zdobyć angaż w filmie lub telewizji. Był bliski porzucenia aktorstwa, gdy w końcu otrzymał główną rolę w obrazie Stevena Spielberga Czas wojny. Produkcja otrzymała szereg nagród i nominacji, a kariera Irvine’a nabrała rozpędu. Młody aktor został określony przez The Hollywood Reporter jedną z najszybciej rosnących gwiazd Hollywood. W 2014 podpisał kontrakt na występ w dramacie społecznym Stonewall, opartym na autentycznych wydarzeniach. Film ukazał się rok później. Irvine zagrał w nim głównego bohatera, homoseksualistę z małego miasteczka, który bierze udział w pamiętnych zamieszkach, do jakich doszło w 1969 w okolicy gejowskiego pubu w Greenwich Village.


== Filmografia ==
2009: Life Bites (TV)
2011: Czas wojny (War Horse) jako Albert Narracott
2012: Niech będzie teraz (Now Is Good) jako Adam
2012: Wielkie nadzieje (Great Expectations) jako Pip
2013: Droga do zapomnienia (The Railway Man) jako młody Eric Lomax
2014: A Night in Old Mexico jako Gally
2014: The World Made Straight jako Travis
2015: The Woman in Black 2: Angel of Death jako Harry Burnstow
2015: Beyond The Reach jako Ben
2015: Fallen jako Daniel Grigori
2015: Stonewall jako Danny Winters


== Przypisy ==