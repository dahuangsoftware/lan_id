Doktor Sen – powieść Stephena Kinga z 2013 roku. Jest kontynuacją powieści Lśnienie z 1977 roku i opowiada dalsze losy Dana Torrance, który dręczony koszmarami hotelu Panorama błąka się po Ameryce, aż w końcu osiada w małym miasteczku New Hampshire. Tam dzięki swojej mocy niesie ulgę umierającym ludziom, dzięki czemu zdobywa pseudonim "Doktora Sen". Nie wie jednak, iż wkrótce na jego drodze stanie Prawdziwy Węzeł, organizacja prawie nieśmiertelnych istot polujących na dzieci obdarzone tym samym darem co Dan. Powieść zdobyła w 2013 Nagrodę Brama Stokera.
Polskie tłumaczenie zostało wydane przez Prószyński i S-ka w 2013.


== Przypisy ==