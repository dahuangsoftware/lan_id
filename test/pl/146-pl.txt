Cień wilka (ang. Shadow of the Wolf, tytuł alternatywny Agaguk) – francusko-kanadyjski dramat przygodowy z 1992 roku, w reżyserii Jacques’a Dorfmanna oraz Pierre’a Magnyego, na motywach powieści kanadyjskiego pisarza Yvesa Thériaulta, zatytułowanej Agaguk. Film był kręcony w Kanadzie: w Montrealu i w Saint-Bruno-de-Montarville w prowincji Quebec oraz na obszarze Terytoriów Północno-Zachodnich. Do owego czasu był to najdroższy film w historii kanadyjskiej kinematografii. Jego budżet wyniósł 31 milionów dolarów amerykańskich.


== Opis fabuły ==
Akcja filmu rozgrywa się w połowie lat 30. XX wieku. Film przedstawia wierzenia i zwyczaje kanadyjskich Inuitów oraz ich sposób życia. Opowiada historię Agaguka, syna wodza plemienia, Kroomaka. Agaguk wdał się w bójkę z handlarzem o nazwisku Brown. której motywem było to, że ten wykorzystał naiwność jego ojca, dokonując z nim niekorzystnej wymiany towarów. Brown ginie, natomiast Agaguk musi ratować się ucieczką przed prowadzącym śledztwo kanadyjskim stróżem prawa, Hendersonem. W tułaczce po bezdrożach arktycznej tundry towarzyszy mu jego żona, Igiyook.


== Obsada ==
Lou Diamond Phillips – Agaguk
Jennifer Tilly – Igiyook
Donald Sutherland – Henderson
Toshirō Mifune – Kroomak
Raoul Trujillo – Wielki Ząb
Bernard-Pierre Donnadieu – Brown
Qalingo Tookalak – Tulugak
David Okpik – Pualuna
Tamussie Sivuarapik – Korok
Jobie Arnaituk – Nayalik
Nicholas Campbell – Scott


== Przypisy ==


== Linki zewnętrzne ==
Shadow of the Wolf (ang.). rogerebert.com. [dostęp 2013-06-25].
Der Schatten des Wolfes (niem.). cinema.de. [dostęp 2013-06-25].