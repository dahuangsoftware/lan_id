Straight Life – album saksofonisty Arta Peppera nagrany 21 września 1979 w Fantasy Studios w Berkeley (Kalifornia); wydany w 1979 przez Galaxy Records.


== O albumie ==
Perkusista Billy Higgins już wcześniej współpracował z Pepperem, ale z dwoma pozostałymi muzykami (a byli to: pianista Tommmy Flanagan i basista Red Mitchell) spotkał się Pepper w studio po raz pierwszy. W przypadku Mitchela było to dość dziwne, bo przecież obaj z Pepperem byli znaczącymi artystami kalifornijskiej sceny muzycznej od trzydziestu niemal lat. Spotkanie zaowocowało jednak powstaniem muzyki, która została wysoko oceniona (36 miejsce wśród płyt jazzowych na liście Billboardu w 1980, ocena w AllMusic: 5 gwiazdek). Pepper był w doskonałej formie, a płyta sygnalizowała kolejny lepszy okres w jego życiu.
Podczas sesji zarejestrowano dość skomplikowane "Make a List, Make a Wish", nowe wersje dawniejszych (jeszcze z lat 50.) kompozycji Peppera, czyli "Surf Ride" i dobrze znany tytułowy "Straight Life" oraz nowe interpretacje "September Song" i "Nature Boy."
Płyta ukazała się mniej więcej w tym samym czasie, co - identycznie zatytułowana - autobiografia Arta Peppera. W 1980 ukazał się LP wydany w Japonii. W 1990 ukazała się reedycja na CD, która zawierała jeden dodatkowy utwór. W 1996 włoska firma pod nazwą "Giants Of Jazz" wydała CD pod tytułem "Straight Life". Jest to płyta kompilacyjna, zawierająca 15 różnych nagrań Arta Peppera.


== Muzycy ==
Art Pepper – saksofon altowy
Tommy Flanagan – fortepian
Red Mitchell – bas
Billy Higgins – perkusja
Kenneth Nash – cowbell, reco-reco (tylko na "Make a List, Make a Wish")


== Lista utworów ==

(*) Nagranie 6 - dodatkowe w edycjach po masteringu (nie ma go na oryginalnym LP); zamieszczone w Complete Galaxy Recordings of Art Pepper


== Informacje uzupełniające ==
Producent – Ed Michel
Inżynier dźwięku – Wally Buck
Asystent inżyniera – Dany Kopelson
Czas trwania – 47:59
Kierownik artystyczny – Phil Carroll
Fotografia – Phil Bray
Firma nagraniowa – Galaxy Records
Remastering cyfrowy – 1990, Danny Kopelson (Fantasy Studios, Berkeley)
Numer katalogowy – OJCCD 475-2
Edycja z 1996 w cyklu: Original Jazz Classics


== Przypisy ==


== Bibliografia ==
Straight Life w AllMusic
Straight Life w Discogs