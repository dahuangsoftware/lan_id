Goran Pandew (maced. Горан Пандев, ur. 27 lipca 1983 w Sturmicy) – macedoński piłkarz występujący na pozycji napastnika. Mierzy 184 cm, oraz waży 75 kg. Zawodnik Genoi.


== Kariera klubowa ==
Wychowanek FK Belasica Geras Cunev, został zauważony przez skautów Interu Mediolan i sprowadzony do Włoch. Mając niecałe 20 lat został wypożyczony do grającej wówczas w Serie C1 Spezii Calcio. W sezonie 2002/2003 rozegrał tam 22 spotkania, strzelając 4 gole. W następnym niemieszczącego się w składzie "Nerazzurrich" Macedończyka również wypożyczono, tym razem do grającej w Serie A Ancony Calcio. Nie sprawdził się tam jednak – w 20 meczach strzelając jedynie 1 bramkę. W 2004 zgłosiło się po niego Lazio Rzym, w barwach którego Macedończyk zadebiutował 22 września w wygranym 2:0 wyjazdowym meczu z Brescią Calcio. 23 września 2007 roku w przegranym 2:1 spotkaniu przeciwko Atalancie Bergamo Pandev zaliczył swój setny ligowy występ dla Lazio. 11 stycznia 2008 roku macedoński napastnik strzelił hat-tricka w zwycięskim 3:2 wyjazdowym pojedynku z Regginą Calcio. We wrześniu 2009 r. Pandev oświadczył, że chce zmienić klub, w odpowiedzi na co został odsunięty przez szefa Lazio od treningów z drużyną. Ostatecznie 23 grudnia 2009 roku zawodnik rozwiązał swój kontrakt z Lazio. Rzymski klub został zobligowany do zapłaty piłkarzowi 160 tysięcy euro rekompensaty oraz poniesienia kosztów sądowych. 4 stycznia 2010 Pandev podpisał kontrakt z Interem. 26 sierpnia 2011 został wypożyczony do SSC Napoli. W 2014 roku przeszedł do Galatasaray SK.


== Kariera reprezentacyjna ==
Zdobyte gole dla reprezentacji:
21 sierpnia 2002, Macedonia – Malta 5:0
20 sierpnia 2003, Macedonia – Albanii 3:1
18 lutego 2004, Macedonia – Bośnia i Hercegowina 1:0
11 czerwca 2004, Macedonia – Estonia 4:2
18 czerwca 2004, Macedonia – Armenia 3:0 (dwa gole)
9 października 2004, Macedonia – Holandia 2:2
4 czerwca 2005, Armenia – Macedonia 2:1
8 czerwca 2005, Czechy – Macedonia 6:1
11 października 2006, Andora – Macedonia 3:0
17 października 2007, Andora – Macedonia 3:0
20 sierpnia 2008, Macedonia – Luksemburg 4:1 (dwa gole)
10 września 2008, Macedonia – Holandia 1:2
12 sierpnia 2009, Macedonia – Hiszpania 2:3 (dwa gole)
11 października 2009, Macedonia – Katar 2:1 (dwa gole)
14 listopada 2009, Macedonia – Kanada 3:0 (dwa gole)


== Przypisy ==


== Bibliografia ==
Profil na stronie Soccerway (pol.)
Profil w bazie National Football Teams (ang.)