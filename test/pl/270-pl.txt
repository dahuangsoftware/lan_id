Elektryczne sterowanie dachu - rozwiązanie techniczne stosowane w pojazdach mechanicznych/samochodach umożliwiające otwieranie/zamykanie fabrycznie lub niefabrycznie (rzadko spotykane) zamontowanego otwieranego dachu bez konieczności użycia siły ludzkich rąk (tzn. ruch korby zamocowanej do podsufitki).
Do elektrycznego sterowania dachu stosuje się silniki prądu stałego z możliwością obrotu w prawo i lewo. Dodatkowo stosuje się mikrowyłączniki lub czujniki Halla, za pomocą których urządzenie sterujące - za pomocą odebranych sygnałów - rozpoznaje położenie dachu.
Podobnie jak w elektrycznym sterowaniu szyb stosuje się zabezpieczenie przed zaciśnięciem dachu (w trakcie zamykania); urządzenie sterujące rozpoznaje zwiększony opór (wzrasta pobór prądu), zmienia się na krótko kierunek prądu (silnik obraca się w przeciwnym kierunku).
Główne elementy elektrycznego sterowania dachu:
czujniki Halla lub mikrowyłączniki,
elektroniczne urządzenie sterujące,
obwody elektryczne,
tarcza pozycyjna,
pokrętło wyboru pozycji.


== Bibliografia ==
Anton Herner & Hans-Jürgen Riehl, Elektrotechnika i elektronika w pojazdach samochodowych, Tytuł oryginału: Der sichere Weg zur Meisterprüfung im Kfz-Techniker-Handwerk, ISBN 83-206-1478-3