Dag Hjalmar Agne Carl Hammarskjöld ([dɑːg ˈhamːarɧœld]) (ur. 29 lipca 1905, zm. 18 września 1961) – szwedzki polityk, dyplomata, ekonomista i prawnik, od 10 kwietnia 1953 do 18 września 1961 sekretarz generalny Organizacji Narodów Zjednoczonych, przyczynił się do rozwiązania kryzysu sueskiego 1956.


== Życiorys ==
W czerwcu 1956 roku był gościem Międzynarodowych Targów Poznańskich, w czasie trwania których doszło do strajków robotniczych i krwawych starć ulicznych. Jako sekretarz ONZ zaprotestował przeciwko użyciu siły przez władze państwowe, które jednak nie wzięły pod uwagę jego protestu.
Zginął w katastrofie lotniczej w dżungli pod Ndola w Rodezji Północnej (dziś Zambia). Oficjalną przyczyną katastrofy miał być błąd pilota. Istnieje jednak wiele hipotez przeczących oficjalnej wersji – najbardziej rozpowszechniona z nich, mówi, że samolot został zestrzelony przez rebeliantów Katangi. W latach 90. do spowodowania katastrofy przyznał się południowoafrykański tzw. Instytut Morski, stanowiący ukrytą agendę tajnych służb RPA – samolot z Hammarskjöldem został ostrzelany i strącony przez samolot myśliwski.
Po śmierci Daga Hammarskjölda znaleziono w jego nowojorskim mieszkaniu rękopis Vägmärken (Drogowskazy). Wydano go w 1963 (wydanie polskie w tłumaczeniu ks. Jana Ziei w 1967).
W 1961 został uhonorowany Pokojową Nagrodą Nobla.


== Przypisy ==


== Linki zewnętrzne ==
Dag Hammarskjöld – Nagroda Nobla w roku 1961 (ang.)
Dag Hammarskjöld w ONZ (ang.)
Biblioteka Daga Hammarskjölda (ang.)
Kofi Annan, Dag Hammarskjöld i XXI wiek, wykład o Dagu Hammarskjöldzie 6 września 2001, Uppsala university (ang.) (pdf)
Dag Hammarskjöld: Dowody wskazują, że samolot sekretarza generalnego ONZ został zestrzelony (ang.)
„Drogowskazy” – recenzja (ang.)
Ostatnia podróż Daga Hammarskjölda (szw.)