
== Wydarzenia w Polsce ==
Styczeń – nowy król Jan III Sobieski odprawił uroczysty wjazd do Krakowa.
31 stycznia – przed koronacją Jana III na Wawelu pochowano jego dwóch poprzedników: Jana Kazimierza oraz Michała Korybuta Wiśniowieckiego.
2 lutego – koronacja Jana III Sobieskiego i jego żony Marii Kazimiery na Wawelu. Po koronacji król odebrał od mieszczan krakowskich przysięgę wierności.
24 września – wojna polsko-turecka: Jan III Sobieski pokonał Tatarów w bitwie pod Wojniłowem.
25 września-14 października – wojna polsko-turecka: bitwa pod Żurawnem.
17 października – Polska i Turcja zawarły rozejm w Żurawnie, potwierdzający postanowienia pokoju buczackiego 1672 roku
Wejherowo kupił książę Michał Kazimierz Radziwiłł.
W 1676 w Tarnowskich Górach wybuchła zaraza, która ustąpiła po procesji błagalnej do Piekar. Na pamiątkę tego zdarzenia tarnogórzanie zobowiązali się udawać corocznie w niedzielę po 2 lipca do Sanktuarium Matki Boskiej Piekarskiej.
Sieniawa otrzymała prawa miejskie.


== Wydarzenia na świecie ==
8 stycznia – wojna Francji z koalicją hiszpańsko-austriacko-lotaryńską: bitwa morska pod Stromboli.
8 lutego – Fiodor III Romanow został carem Rosji.
18 marca – wojna Francji z koalicją hiszpańsko-austriacko-lotaryńską: wojska francuskie rozpoczęły oblężenie Ypern.
25 marca – wojna Francji z koalicją hiszpańsko-austriacko-lotaryńską: zwycięstwo wojsk francuskich w bitwie pod Messyną.
22 kwietnia – wojna Francji z koalicją hiszpańsko-austriacko-lotaryńską: zwycięstwo floty francuskiej w bitwie pod Augustą.
25 maja – wojna duńsko-szwedzka: bitwa morska u przylądka Jasmund.
1 czerwca – wojna duńsko-szwedzka: zwycięstwo floty duńsko-holenderskiej w bitwie pod Olandią.
2 czerwca – wojna Francji z koalicją hiszpańsko-austriacko-lotaryńską: zwycięstwo floty francuskiej w bitwie pod Palermo.
17 sierpnia – wojna duńsko-szwedzka: bitwa pod Halmstad.
21 września – Bł. Innocenty XI został wybrany na papieża.
21 listopada – duński astronom Ole Rømer jako pierwszy oszacował prędkość światła.
4 grudnia – wojna duńsko-szwedzka: bitwa pod Lund.


== Urodzili się ==
4 marca – Teresa Kunegunda Sobieska, córka króla Jana III Sobieskiego, żona elektora Bawarii, Maksymiliana II Emanuela (zm. 1730)
27 marca – Franciszek II Rakoczy, książę Siedmiogrodu (zm. 1735)
30 października – Teofil z Corte, włoski franciszkanin, teolog, święty (zm. 1740)
20 grudnia – Leonard z Porto Maurizio, włoski franciszkanin, święty katolicki (zm. 1751)


== Zmarli ==
14 stycznia – Francesco Cavalli, włoski kompozytor epoki baroku, a także organista i śpiewak (tenor) (ur. 1602)
29 kwietnia – Michiel de Ruyter, wielki wódz holenderski, admirał (ur. 1607)
9 czerwca – Ernest Albrecht von Eberstein, feldmarszałek w wojsku duńskim i saskim (ur. 1605)
22 lipca – Klemens X, papież (ur. 1590)
2 listopada – Adam Michna, czeski kompozytor i organista (ur. 1600)


== Święta ruchome ==
Tłusty czwartek: 13 lutego
Ostatki: 18 lutego
Popielec: 19 lutego
Niedziela Palmowa: 29 marca
Wielki Czwartek: 2 kwietnia
Wielki Piątek: 3 kwietnia
Wielka Sobota: 4 kwietnia
Wielkanoc: 5 kwietnia
Poniedziałek Wielkanocny: 6 kwietnia
Wniebowstąpienie Pańskie: 14 maja
Zesłanie Ducha Świętego: 24 maja
Boże Ciało: 4 czerwca