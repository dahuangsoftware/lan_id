Szczoteczka soniczna – szczoteczka do zębów wyposażona w ukrytą w rączce stację akumulatorową emitującą drgania oraz fale dźwiękowe, do której przymocowuje się główkę. To najnowocześniejsza wersja szczoteczki elektrycznej, od której różni się większą częstotliwością drgań oraz zmodyfikowanym sposobem wibracji (wymiatająco-pulsujący) znacznie bezpieczniejszym dla szkliwa zębów oraz ułatwiającym rozbijanie płytki nazębnej. Podobnie jak w przypadku zwykłej szczoteczki elektrycznej, do bazy dokującej każdy z użytkowników może przypiąć własną główkę czyszczącą. Higienizacja główek szczoteczki sonicznej w stacji dezynfekującej pomaga pozbyć się bakterii i zachować sterylną czystość urządzenia.


== Historia szczoteczki sonicznej ==
Historia szczoteczek składających się ze stacji akumulatorowej oraz dołączanych do niej głowic z włosiem sięga roku 1939. W Szwajcarii dr Philippe-Guy Woog zaprezentował model szczoteczki stworzony z myślą o pielęgnacji jamy ustnej u osób niepełnosprawnych oraz mających problemy ortodontyczne. Model ten zyskał popularność dopiero w latach 80-tych XX wieku. W kolejnej dekadzie pojawiły się projekty pierwszych szczoteczek sonicznych, które prędko weszły do masowej produkcji. Tradycyjna szczoteczka elektryczna oraz jej najnowsza modyfikacja – szczoteczka soniczna utrzymują się od tego czasu w strefie produktów przeznaczonych do higienizacji jamy ustnej nie tylko dla osób z ograniczeniami manualnymi, ale także tych mających szczególnie wysokie wymagania. Historia szczoteczki sonicznej to przede wszystkim historia naszego podejścia do dbałości o stan jamy ustnej. Najnowocześniejsze szczoteczki soniczne to możliwość ustawienia wybranego programu oraz timera.


== Budowa ==
Szczoteczka soniczna składa się z rączki i główki z włosiem. W rączce ukryta jest stacja  akumulatorowa. Z uwagi na konieczność wkładania do niej baterii, obudowa rączki jest wodoodporna. Baterie zwykłe i akumulatorowe wytrzymują zwykle trzy do pięciu dni, ale w nowocześniejszych energooszczędnych modelach szczoteczek sonicznych są w stanie pracować nawet trzy tygodnie. Główka z nylonowym włosiem zużywa się w około trzy miesiące. Najlepsze szczoteczki soniczne sprzedawane są wraz z sanitizerem czyli stacją dezynfekującą promieniami UV. Dezynfekcja główki szczoteczki jest szczególnie istotna w wypadku, gdy rączka służy wszystkim członkom rodziny. Każdorazowa dezynfekcja likwiduje niemal 100% osiadających na główce bakterii.
Komfort użytkowania szczoteczki sonicznej wiąże się także z jej elektronicznymi dodatkami: cyfrowym wyświetlaczem, timerem, czujnikiem nacisku oraz opcją wyboru programu czyszczącego bądź wybielającego. Szczoteczkę soniczna oraz sanitizer dobrze przechowywać w specjalnym etui, które przydaje się również w podróży.


== Działanie ==
Częstotliwość drgań i sposób wibracji sprawia, że szczoteczka soniczna jest to urządzenie najlepiej radzące sobie z czyszczeniem zębów i przestrzeni międzyzębowych w warunkach domowych. Wysoka częstotliwość drgań sprawia, że pasta do zębów oraz woda zostają mocno napowietrzone a maleńkie bąbelki powietrza wraz z substancją czyszcząca docierają nawet w te miejsce, w które nie ma szans dotrzeć szczoteczka manualna. Szczoteczką manualną trzeba umiejętnie manewrować, szczoteczkę soniczną wystarczy przytknąć do zębów i pozwolić jej na samoczynne szorowanie wybranych powierzchni. Drgająca główka szczoteczki rozbija gromadzącą się na wewnętrznych powierzchniach zębów płytkę i pomaga zapobiegać odkładaniu się kamienia nazębnego odpowiedzialnego za rozwój chorób przyzębia. 


== Zalety i wady ==


=== Zalety ===
drgania i wibracje pomagają czyścić wewnętrzne i zewnętrzne powierzchnie zębów oraz przestrzenie międzyzębowe najdokładniej jak to tylko możliwe w warunkach domowych
używanie szczoteczki sonicznej skutkuje rozbijaniem i usuwaniem płytki nazębnej, dzięki czemu nie ma konieczności udawania się na zabieg usuwania kamienia w gabinecie stomatologicznym
elastyczność włosia stosowanego do wyrobu główek szczoteczek sonicznych gwarantuje nawet kilkukrotnie większą powierzchnię kontaktu włosia z czyszczoną powierzchnią zębów
myjący ma możliwość wyboru trybu pracy szczoteczki: szczotkowanie, wybielanie, masowanie dziąseł


=== Wady ===
wysoka cena szczoteczek sonicznych najnowszej generacji
konieczność wymiany baterii bądź ładowania akumulatorów (dostęp do prądu)
ciężar – szczoteczka soniczna jest cięższa od manualnej, ale jeśli mieliśmy już do czynienia z klasyczną szczoteczką elektryczną, szybko można się przyzwyczaić


== Przypisy ==