Thomas Lödler (ur. 5 maja 1973 w Čakovecu) - chorwacki i austriacki narciarz alpejski, potem trener, uczestnik Igrzysk Olimpijskich w Nagano.
Urodził się w Jugosławii ze związku Austriaka i Chorwatki. Od 2 roku życia mieszkał w Austrii, gdzie rozpoczął karierę sportową. Początkowo reprezentował Austrię, ale nie mógł przebić się do pierwszego składu kadry, więc od 1996 roku jeździł w barwach Chorwacji. W styczniu 1998 roku został pierwszym w historii reprezentantem tego kraju, który zdobył punkty w zawodach Pucharu Świata (26. miejsce w slalomie gigancie w Saalbach-Hinterglemm). Miesiąc później wystąpił w tej samej konkurencji na Igrzyskach Olimpijskich w Nagano, gdzie zajął 23. miejsce.
Po zakończeniu zawodniczej kariery w 1999 roku pracował jako trener w austriackich kadrach narodowych − seniorskiej i juniorskiej. W Lech prowadzi szkołę narciarską i hotel.


== Przypisy ==