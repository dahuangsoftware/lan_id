XX Zimowe Igrzyska Olimpijskie odbyły się w Turynie we Włoszech w 2006. We Włoszech odbyły się już zimowe igrzyska w 1956 w Cortina d’Ampezzo. Turyn został wybrany spośród 6 miast kandydujących 19 czerwca 1999 roku w Seulu (Korea) na 109 sesji Międzynarodowego Komitetu Olimpijskiego.
Polska także ubiegała się o organizację zimowych igrzysk olimpijskich, jednak kandydatura Zakopanego została odrzucona.


== Wybór gospodarza ==
Do organizacji zimowych igrzysk olimpijskich w 2006 roku kandydowało sześć miast: Helsinki, Klagenfurt, Poprad, Sion, Turyn i Zakopane. W czerwcu 1999 roku w Seulu, Międzynarodowy Komitet Olimpijski wybrał z tego grona miasto organizatora igrzysk.

Ostatecznie gospodarza wyłoniono 19 czerwca 1999 roku, podczas 109. sesji Międzynarodowego Komitetu Olimpijskiego w Seulu. Już w pierwszej turze głosowania, z liczbą 53 głosów, zwyciężył włoski Turyn.


== Dyscypliny olimpijskie ==

biathlon (debiut biegu masowego)
bobsleje
curling
hokej
łyżwiarstwo
łyżwiarstwo szybkie
łyżwiarstwo szybkie (debiut biegów drużynowych)
short track

łyżwiarstwo figurowe

narciarstwo
narciarstwo klasyczne
biegi narciarskie (drużynowe biegi sprinterskie zastępują bieg na 15 km dow. kobiet i 30 km dow. mężczyzn, zmiana techniki na dowolną w biegu na 30 km kobiet i 50 km mężczyzn)
skoki narciarskie
kombinacja norweska

narciarstwo alpejskie
narciarstwo dowolne
snowboarding
snowcross (sport debiutujący)

saneczkarstwo
saneczkarstwo
skeleton


== Maskotki igrzysk ==

Maskotkami tych igrzysk są Neve (powstała ze śniegu) i Gliz (powstały z lodu).
Neve – jest postacią rodzaju żeńskiego, powstałą ze śniegu (ma zaokrąglone kształty). Ubrana jest w kostium koloru czerwonego. Gliz – jest postacią rodzaju męskiego, powstałą z lodu (kształty ma kanciaste). Ubrany jest w kostium koloru niebieskiego.


== Hasło ==
Pasja życia jest tutaj (ang. Passion Lives Here; wło. La Passione Vive Qui)


== Koszty związane z 20 ZIO ==
19 mln euro – rząd włoski przeznaczył na zapewnienie bezpieczeństwa uczestnikom igrzysk
75 mln euro – oczekiwany dochód organizatorów igrzysk
1,3 mld euro – budżet XX ZIO przyjęty przez Komitet Organizacyjny
3,5 mld euro – koszt organizacji XX ZIO


=== Wejściówki na zawody ===
najtańszy bilet – 200 euro
najdroższy – 850 euro


== Otwarcie igrzysk ==

10 lutego 2006 na stadionie olimpijskim otwarto 20 Zimowe Igrzyska Olimpijskie. Znicz olimpijski zapaliła była włoska biegaczka narciarska Stefania Belmondo. Widowisko, które przygotowano na inauguracje igrzysk charakteryzują trzy elementy – ogień, lód, muzyka. Motto spektaklu – „Tutaj króluje pasja”. Głównym gościem ceremonii otwarcia była włoska aktorka Sophia Loren. Yoko Ono, Susan Sarandon i Eva Herzigova też zostały zaproszone, jako goście specjalni.
Reprezentantem rządowym z Polski był premier Kazimierz Marcinkiewicz.


== Państwa biorące udział w XX ZIO ==

Na Zimowych Igrzyskach w Turynie zadebiutowali reprezentanci 4 krajów: Albanii, Etiopii, Madagaskaru oraz Serbii i Czernogóry.


== Kalendarz ==


== Klasyfikacja medalowa ==


== Zamknięcie igrzysk ==
XX Zimowe Igrzyska Olimpijskie zakończyły się 26 lutego 2006 roku. Głównym tematem imprezy kończącej był również w tym czasie kończący się karnawał. Na stadionie olimpijskim w Turynie prezydent Międzynarodowego Komitetu Olimpijskiego Jacques Rogge wygłosił tradycyjną formułę zamknięcia. Podczas prezentacji organizatora Zimowych Igrzysk Olimpijskich w 2010 roku wystąpiła kanadyjska piosenkarka Avril Lavigne. Organizatorzy igrzysk w Turynie przekazali flagę olimpijską przedstawicielom Vancouver.
Polską flagę podczas ceremonii niósł wicemistrz olimpijski Tomasz Sikora. Flagę Włoch powierzono najlepszemu saneczkarzowi igrzysk Arminowi Zoegglerowi.


== Zobacz też ==
Lista chorążych państw uczestniczących w Zimowych Igrzyskach Olimpijskich 2006


== Przypisy ==


== Linki zewnętrzne ==
Strona XX Zimowych Igrzysk Olimpijskich w Turynie