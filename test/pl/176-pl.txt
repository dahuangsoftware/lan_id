Claudia Karvan (ur. 19 maja 1972 w Sydney, Australia) – australijska aktorka telewizyjna i filmowa, reżyser, producent i scenarzystka.


== Życie ==
Urodziła się w Sydney w Australii w roku 1972. Jej nazwisko - Karvan, pochodzi od jej ojca, który jest Grekiem. W oryginale brzmiało Karvaniardos. Zmieniła je po przeprowadzce do Australii.
Uczęszczała do szkoły dla dziewcząt "SCEGGS Darlinghurst" w Sydney. Gdy miała 8 lat mieszkała przez rok czasu, z matką i braćmi na Bali. Po powrocie z Bali, rodzina przeniosła się do Kings Cross w Nowej Południowej Walii, gdzie jej ojciec posiadał własny biznes.
Partnerem Karvan jest Jeremy Sparks. Razem mają dwoje dzieci, córkę Audrey (ur. 2001) i syna Albie (ur. 2006 r.). .


== Kariera ==
Karvan zadebiutowała w australijskim dramacie Molly - w wieku 11 lat. Jej rola w dramacie filmowym Przypływ uczuć przyniosła jej w 1987 roku, pierwszą nominację do nagrody Australijskiego Instytutu Filmowego. Trzy lata później została nominowana za rolę w komedii Wielki szwindel i ponownie w 1992 roku za pierwszoplanową rolę w thrillerze Redheads.
W 1996 roku otrzymała kolejną nominację do nagrody AFI za główną rolę w komedii Randka z wrogiem, w którym zagrała u boku Guya Pearce'a. Za rolę w serialu G.P. otrzymała nagrodę Australijskiego Instytutu Filmowego w 1996 roku. Za rolę w dramacie telewizyjnym Never Tell Me Never Karvan była nominowany w 1998 roku do nagrody AFI. W komedii Dziwna planeta, zagrała obok Naomi Watts jedną z głównych ról. Rola w dramacie muzycznym Namiętność przyniosła jej nominację do nagrody AFI/AACTA w 2000 roku.
W 2005 pojawiła się w przeboju światowych kin Gwiezdne wojny: część III - Zemsta Sithów, w którym zagrała rolę Soli Naberrie W roku następnym wystąpiła u boku Emmy Roberts w familijnej komedii fantasy Akwamaryna. W roku 2009 wystąpiła u boku m.in Ethana Hawkea i Willema Dafoe w głośnym horrorze Daybreakers. Świt.
Claudia Karvan zagrała u boku wielu czołowych australijskich aktorów, w tym: Guya Pearce'a w Flynn, Bena Mendelsohna w Wielkim szwindlu i Hugh Jackmana w Bohaterze z okładki.


== Filmografia ==
Filmy
1983: Going Down jako nieznośne dziecko
1983: Molly jako Maxie Ireland
1987: Przypływ uczuć, (High Tide) jako Ally
1990: Wielki szwindel, (The Big Steal) jako Joanna Johnson
1991: Wakacje nad rzeką Yarra, (Holidays on the River Yarra) jako Elsa
1993: Dotknij mnie, (Touch Me) jako Christine
1993: Broken Highway jako Catherine
1993: Flynn jako Penelope Watts
1994: Redheads jako Lucy
1994: Wygnanie, (Exile) jako Jean
1996: Randka z wrogiem, (Dating the Enemy) jako Tash
1998: Never Tell Me Never jako Janine Shepherd
1999: Namiętność, (Passion) jako Alfhild de Luce
1999: Bohater z okładki, (Paperback Hero) jako Ruby Vale
1999: Dziwna planeta, (Strange planet) jako Judy
2001: The Secret Life Of Us jako Dr Alex
2004: Small Claims jako Jo Collins
2005: Gwiezdne wojny: część III - Zemsta Sithów, (Star Wars: Episode III - Revenge of the Sith) jako Sola Naberrie
2006: Akwamaryna, (Aquamarine) jako Ginny
2008: Długi weekend, (Long weekend) jako Carla
2009: Daybreakers. Świt, (Daybreakers) jako Audrey Bennett
2011: 33 Postcards jako Barbara
Seriale
1996: G.P. (gościnnie)
2000: Zaginiony świat jako Catherine Reily
2001: Ucieczka w kosmos jako Natira
2001-2003: W pogoni za szczęściem jako Dr Alex
2004-2007: Love My Way jako Frankie Page
2010-2011: Spirited jako Suzy Darling
2012: Pubert Blues jako Judy Vickers
2013: The Time of Our Lives (serial) jako Caroline
Reżyseria
2003: W pogoni za szczęściem,odcinki z 2003 roku: The People You Meet i Great Expectations.
Producent i Scenariusz
2004-2007: Love My Way, producent i scenarzystka 24 odcinków
2010-2011: Spirited, producent i scenarzystka 18 odcinków


== Nagrody i nominacje ==
Australijska Akademia Sztuk Filmowych i Telewizyjnych AACTA
1987 nominacja za: Najlepsza aktorka drugoplanowa, za film Przypływ uczuć,
1990 nominacja za: Najlepsza aktorka, za film Wielki szwindel,
1992 nominacja za: Najlepsza aktorka, za film Redheads,
1993 nominacja za: Najlepsza aktorka, za film Broken Highway,
1996 wygrana za: Najlepsza aktorka w dramacie telewizyjnym, za film G.P.,
1996 nominacja za: Najlepsza aktorka, za film Randka z wrogiem,
1998 nominacja za: Najlepsza aktorka w dramacie telewizyjnym, za film Never Tell Me Never,
1999 nominacja za: Najlepsza aktorka drugoplanowa, za film Namiętność,
2001 nominacja za: Najlepsza aktorka w serialu dramatycznym, za film W pogoni za szczęściem,
2002 nominacja za: Najlepsza aktorka w dramacie telewizyjnym ,za film W pogoni za szczęściem,
2003 nominacja za: Najlepsza aktorka w dramacie lub komedii telewizyjnej, za film W pogoni za szczęściem,
2004 nominacja za: Najlepsza aktorka w dramacie lub komedii telewizyjnej, za film Small Claims,
2005 wygrana za: Najlepszy serial dramatyczny, za film Love My Way,
2005 wygrana za: Najlepsza aktorka telewizyjna, za film Love My Way,
2006 wygrana za: Najlepszy serial dramatyczny, za film Love My Way,
2006 nominacja za: Najlepsza aktorka w dramacie telewizyjnym, za film Love My Way,
2007 wygrana za: Najlepsza aktorka w dramacie telewizyjnym, za film Love My Way,
2007 wygrana za: Najlepszy serial dramatyczny, za film Love My Way,
2010 nominacja za: Najlepszy serial dramatyczny, za film Spirited,
2012 nominacja za: Najlepszy serial dramatyczny, za film Spirited.


== Przypisy ==


== Bibliografia ==
Claudia Karvan w bazie Internet Movie Database (ang.)
Claudia Karvan w bazie Filmweb