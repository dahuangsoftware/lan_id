Linia kolejowa nr 44 – łącząca stację Mikołajów z przystankiem Regny (zwanym naprzemiennie Budziszewice Łódzkie).
Wybudowana została prawdopodobnie w roku 1930, przy okazji budowy magazynów wojskowych we wsi Regny. Końcowy przystanek znajdował się przy przejściu kolejowym na drodze wojewódzkiej nr 715. Dalej tory biegły na teren jednostki wojskowej.
Linia została zelektryfikowana w roku 1983. Ruch pasażerski zawieszono 1 października 1999 roku. Niedługo potem została zdeelektryfikowana. Obecnie odbywa się po niej ruch towarowy z prędkością maksymalną 30 km/h.
Linia była częścią ciągu Koluszki – Regny - Wykno. Odcinek Regny – Wykno został rozebrany.


== Przypisy ==