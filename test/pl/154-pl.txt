2 Brygada Artylerii Pieszej - jednostka artylerii Wojska Polskiego Królestwa Kongresowego.


== Skład organizacyjny i obsada personalna ==
dowództwo brygady - Kock
dowódcy brygady
pułkownik Jan Krysiński
pułkownik Karol Weisflog
2 kompania pozycyjna - Puławy
dowódcy 2 kompanii pozycyjnej
Jan Bujalski – do 1818
Piętka Franciszek - do 1819
Karol Cichocki - do 1821
podpułkownik Franciszek Piętka

3 kompania lekka - Kock
dowódca 3 kompanii lekkiej
Karol Weisflog

4 kompania lekka - Radzyń
dowódcy 4 kompanii lekkiej
Adam Schubert - do 1818
Jan Bujalski - do 1827
kapitan Krzysztof Koryzna

Dowódcą artylerii pozycyjnej i lekkiej był generał brygady Jakub Redel


== Mundur ==
Kurtka mundurowa, kroju piechoty, zielona z wyłogami, kołnierzem i rękawami czarnymi, z wypustkami pąsowymi i czarną patką na rękawach, guziki żółte metalowe z wyobrażeniem granatu z płomieniem, pod nim dwie skrzyżowane lufy armatnie. Naramienniki sukienne z wyciętymi cyframi l lub 2 i podłożone żółtym. suknem
Lejbiki zielone z czarnym kołnierzem, wypustkami pąsowymi na kołnierzu i rękawach, guziki mundurowe, naramienniki jak przy kurtce.
Spodnie zimowe sukienne zielone z wypustką pąsową; latem czechczery. Płaszcze szare z kołnierzem czarnym, wypustką pąsową z naramiennikami. Kaszkiet z pomponem i kordonami czerwonymi, podpinka metalowa żółta z granatem, orzeł z białej blachy, pod nim dwie lufy armatnie.
Furażerka zielona z czarnym lampasem i trzema pąsowymi wypustkami. Felcechy z czerwonymi pomponami. Wszystkie lederwerki biało kredowane. Na patrontaszu granat metalowy żółty o trzech płomieniach.
Ubiór oficerów podobny do ubioru oficerów piechoty pełniących służbę konno z uwzględnieniem kolorów artylerii konnej.
Osiodłanie i czaprak kroju jak dla oficerów piechoty, pełniących służbę konno. Kolor sukna zielony, galony złote po ich brzegach, wypustki pąsowe


== Zobacz też ==
Jednostki artylerii Wojska Polskiego
Jan Flasieński


== Przypisy ==


== Bibliografia ==
Bronisław Gembarzewski: Rodowody pułków polskich i oddziałów równorzędnych od r. 1717 do r. 1831. Warszawa: Towarzystwo Wiedzy Wojskowej, 1925.
Bronisław Gembarzewski: Wojsko Polskie - Królestwo Polskie 1815-1830. Poznań: Wydaw. Kurpisz, 2003. ISBN 83-88841-48-3.
Tadeusz Korzon, Bronisław Gembarzewski, Jadwiga Rogowa: Dzieje wojen i wojskowości w Polsce. T.3. Lwów, Warszawa, Kraków: Wydawnictwo Zakładu Narodowego im. Ossolińskich, 1923.
Marian Kukiel, Historia wojskowości w Polsce, Wyd. Orbis, Londyn 1949.