Kościół Przemienienia Pańskiego w Ropczycach – zabytkowy kościół parafialny z 1873 roku, znajdujący się Ropczycach, w powiecie ropczycko-sędziszowskim, w województwie podkarpackim.
Kościół wpisany został do rejestru zabytków nieruchomych województwa podkarpackiego.


== Historia ==
Wcześniejszy gotycki kościół parafialny pw. św. Krzyża, został wzniesiony około 1368 roku. Na skutek dużego pożaru w 1873 roku, spłonęła większość domów w rynku, ratusz, budynki urzędów oraz kościół. Obecny budynek został przebudowany w 1873 roku według projektu Teofila Żebrawskiego. Podwyższono mury, wyodrębniono nawy boczne, wnętrze nakryto sklepieniem oraz dobudowano od frontu wysoką wieżę i sygnaturkę. Świątynie konsekrował 28.06.1892 roku bp Ignacy Łobos. Po 1850 roku zmieniono jego tytuł na Przemienienie Pańskie.


== Architektura ==
Budynek murowany z czerwonej cegły zachował gotyckie cechy. Orientowany, halowy, oszkarpowany, okna zamknięte ostrołukiem, rozglifione. Prezbiterium niższe i węższe od nawy, zamknięte trójbocznie. Zakrystia z XVII wieku przylegająca do prezbiterium posiada sklepienie krzyżowe na gurcie. Neogotycka wieża frontowa nakryta ostrosłupowym hełmem. W latach 1948–1950 po północnej stronie dobudowano kaplicę.


== Wystrój i wyposażenie ==
Wyposażenie w sprzęty liturgiczne pochodzi z XVII i XVIII wieku.
ołtarz główny „Przemienienia Pańskiego”;
dwa ołtarze boczne z drewna: Matki Bożej Nieustającej Pomocy z 1893 roku i Matki Bożej Różańcowej;
monstrancja z 1619 roku.


== Otoczenie ==
Od strony północnej dzwonnica wybudowana w latach 1987–1989 z pięcioma dzwonami, poświęcona w 1991 roku.


== Przypisy ==


== Bibliografia ==
Jacek Żabicki: Leksykon zabytków architektury Lubelszczyzny i Podkarpacia. Kraków: Arkady, 2013. ISBN 978-83-213-4787-5.
Strona parafii. diecezja.rzeszow.pl. [dostęp 2017-08-23].