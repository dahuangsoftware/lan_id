Potosí − miasto w Boliwii u podnóża Andów, stolica departamentu Potosí. Położone na wysokości 3967 m n.p.m. Zamieszkuje je 133,3 tys. osób (2001).
Miasto zostało założone w 1545 roku, w okresie „gorączki złota” związanej z odkryciem w pobliżu na zboczach Cerro de Potosí (w keczua: Sumaq Urqu) - zwanej później Cerro Rico (Bogata Góra) - wielkich pokładów srebra w 1544 roku. Kilkaset tysięcy europejskich amatorów szybkiego wzbogacenia się zjechało tu w parę lat. Założono wiele mennic. Do wydobycia kruszcu wykorzystywano niewolników spośród rodowitych mieszkańców. Tysiące z nich zamordowano w tutejszych kopalniach i hutach. Napływ rabunkowo wydobywanego w Potosi kruszcu zachwiał systemem ekonomicznym całej Europy. Ładunek znajdujący się we wraku statku Nuestra Señora de Atocha zatopionego w 1622 jest typowym przykładem takiego wydobycia. Na jego pokładzie znajdowało się 47 ton srebra oraz 150 tysięcy złotych monet i sztabek. Do dziś w języku hiszpańskim istnieje powiedzenie vale un Potosi, czyli „warte fortunę”. Miasto to jest wspomniane w powieści Rękopis znaleziony w Saragossie autorstwa Jana Potockiego.

W XVIII wieku wyczerpały się złoża srebra. Zyski czerpano jeszcze z pozyskiwania cyny. Mimo to miasto zaczęło podupadać ekonomicznie.
Miasto zostało wpisane na listę światowego dziedzictwa UNESCO


== Przypisy ==


== Miasta partnerskie ==
 San Luis Potosí, Meksyk
 Lhasa, Chińska Republika Ludowa


== Zobacz też ==
Krzysztof Kolumb


== Linki zewnętrzne ==
Zdjęcia miasta
Galeria zdjęć z Boliwii
[1]