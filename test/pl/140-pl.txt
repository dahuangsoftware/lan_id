Genevieve LaCaze (ur. 4 sierpnia 1989 w Gold Coast) – australijska lekkoatletka specjalizująca się w biegach długich.
W 2012 reprezentowała Australię na igrzyskach olimpijskich w Londynie, odpadając w eliminacjach biegu na 3000 metrów z przeszkodami. Piąta zawodniczka igrzysk Wspólnoty Narodów w Glasgow (2014). Na eliminacjach zakończyła swój występ podczas mistrzostw świata w Pekinie (2015). W 2016 zajęła dziewiąte (w biegu na 3000 metrów z przeszkodami) oraz dwunaste (w biegu na 5000 metrów) miejsce podczas igrzysk olimpijskich w Rio de Janeiro, natomiast rok później dwunaste w biegu przez przeszkody w czempionacie globu.
Stawała na podium czempionatu NCAA.
Złota medalistka mistrzostw Australii.


== Osiągnięcia ==


== Rekordy życiowe ==
Bieg na 1500 metrów (stadion) – 4:10,20 (2016)
Bieg na 1500 metrów (hala) – 4:13,19 (2017)
Bieg na 5000 metrów – 15:06,67 (2016)
Bieg na 2000 metrów z przeszkodami – 6:16,86 (2015) rekord Australii i Oceanii
Bieg na 3000 metrów z przeszkodami – 9:14,28 (2016) rekord Australii i Oceanii


== Bibliografia ==
Profil zawodniczki na stronie IAAF (ang.) [dostęp 28 maja 2016].
Genevieve LaCaze w bazie tilastopaja.org (ang.) [dostęp 28 maja 2016].
Genevieve LaCaze Biography and Olympic Results (ang.). Sports-Reference.com. [dostęp 28 maja 2016]. [zarchiwizowane z tego adresu (2017-06-11)].