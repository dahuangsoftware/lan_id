Ctenoides – rodzaj małży z rodziny gniazdówkowatych.
Nazwy Ctenoides po raz pierwszy użył już w 1753 Jacob Theodor Klein. Do systemu linneuszowskiego, jako nazwę podgrupy Radula, wprowadził ją w 1853 O.A.L. Mörch. Ostrea scabra została wyznaczona gatunkiem typowym w 1871 roku przez Ferdinanda Stoliczkę.
Małże te mają białe, jasnobrązowo przybarwione skorupki o silnie przylegającej warstwie rogowej. Muszle jednego z gatunków, C. ales, dzięki drobinkom krzemionki odbijają światło, co małż ten wykorzystuje, migocząc kilka razy na sekundę, być może w celu zwabienia planktonu, płci przeciwnej lub odstraszenia drapieżników. Pomiędzy skorupkami znajdują się dwie przerwy: przednia, przeznaczona na bisior, o pogrubionej krawędzi oraz tylna, znacznie węższa. Żeberka promieniste rozchodzą się szeroko w połowie skorupki, a ich rzeźbę tworzą zachodzące na siebie, wydłużone płytki o zakończeniach w formie spiczastych łusek. Linia zamka jest stosunkowo wąska. Płaszcz tych małży zaopatrzony jest w zwielokrotnione rzędy macek pozbawionych pierścieniowania. Macki położone najbardziej wewnętrznie są poszerzone u nasady, podłużnie rowkowane i osiągają stosunkowo dużą długość. Część trzewiopłaszcza rozszerzona w kierunku brzusznym obejmuje szeroką, ósemkowatą pętlę jelita.
Należy tu 26 opisanych gatunków:
Ctenoides ales (Finlay, 1927)
Ctenoides annulatus (Lamarck, 1819)
Ctenoides catherinae Cosel, 1995
Ctenoides concentricus (G. B. Sowerby III, 1888)
†Ctenoides gracilissimus Beu, 1967
Ctenoides lischkei (Lamy, 1930)
Ctenoides miamiensis P. M. Mikkelsen et Bieler, 2003
Ctenoides mitis (Lamarck, 1807)
†Ctenoides naufragus Marwick, 1928
Ctenoides obliquus P. M. Mikkelsen et Bieler, 2003
Ctenoides philippinarum Masahito et Habe, 1978
Ctenoides planulatus (Dall, 1886)
Ctenoides scaber (Born, 1778)
Ctenoides suavis Masahito, Kuroda et Habe in Kuroda et al., 1971
Ctenoides symmetricus (Barnard, 1964)
Ctenoides vokesi P. M. Mikkelsen et Bieler, 2003


== Przypisy ==