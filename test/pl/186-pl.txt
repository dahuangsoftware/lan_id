Carpocoris mediterraneus – gatunek pluskwiaka z podrzędu różnoskrzydłych i rodziny tarczówkowatych.


== Taksonomia ==
Gatunek ten opisany został w 1958 roku przez Livio Tamaniniego z dwoma podgatunkami: C. m. mediterraneus i C. m. atlanticus. W 2007 roku Ribes i współpracownicy na podstawie badań morfologicznych zsynonimizowali ten gatunek z Carpocoris fuscipennis. W 2013 Lupoli i inni opublikowali wyniki badań morfologicznych, biogeograficznych i molekularnych, na podstawie których przywrócili gatunek C. mediterraneus z dwoma podgatunkami.


== Opis ==
Przedplecze szersze od odwłoka, u podgatunku nominatywnego ma kąty barkowe zaokrąglone, zaś u C. m. atlanticus ostre i wystające. Tarczka ma krawędzie boczne prawie proste, pozbawione wyraźnych wcięć. W narządach rozrodczych samca wyrostek szczytowy paramer z dwoma ząbkami. Odnóża u podgatunku nominatywnego zawsze, a u C. m. atlanticus niekiedy pomarańczowe.


== Rozprzestrzenienie ==
Występuje w Portugalii, Hiszpanii, Maroku, Francji, Algierii, Tunezji, na Półwyspie Kornwalijskim, Sardynii, Korsyce, w południowo-wschodnich Niemczech, Austrii, południowo-zachodniej Słowacji, Węgrzech, Słowenii, Chorwacji, Bośni i Hercegowinie, Czarnogórze, Serbii, Albanii, Macedonii, południowej Rumunii, Bułgarii, Turcji, na Cyprze, w Syrii, Libanie, Izraelu, północno-wschodnim Egipcie, Gruzji, Armenii, Azerbejdżanie, rosyjskim wybrzeżu Morza Czarnego, w tym na Krymie, północnym Iraku i północnym Iranie.


== Przypisy ==