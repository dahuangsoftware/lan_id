Lintrup (tysk: Lintrup) er en lille landsby i Sønderjylland med 225 indbyggere (2017) beliggende i Lintrup Sogn. Landsbyen ligger i Vejen Kommune og tilhører Region Syddanmark. Lintrup befinder sig ca. 3 kilometer syd for Kongeåen.
Fra landsbyen er der 5 kilometer til Foldingbro, knap 9 til Rødding og godt 13 til Holsted.


== Seværdigheder ==
I den vestlige ende af Lintrup ligger Glad Zoo (indtil d. 26. april 2014 "Safari Zoo Park"), der er en dyrepark oprettet i 1995. Parken blev udvidet i perioden 2004-2005. Parken ejes af Glad Fonden, som blandt andet driver TV-Glad.
I den østlige ende af landsbyen finder man Lintrup Kirke, en romansk bygning opført i 1150-70. Kirken blevet hærget af en storbrand i 1690, men efterfølgende genopbygget.
Lidt sydvest for Lintrup ligger Wellings Landsbymuseum, der er et frilandsmuseum hvor man kan vandre i en rekonstrueret landsby fra omkring år 1900. Landsbyen indeholder bl.a. kirke, skolestue, kro, købmand og andre gamle bygninger. Museet blev startet i 1973 af Søren Welling (f. Skanderup, 1913 – d. Mejlby, 1996) og er stort set alt sammen bygget af ham selv.


== Befolkning ==


== Eksterne henvisninger ==
Wellings Landsbymuseum
Lintrup Sogn


== Kilder ==

Koordinater: 55°24′35″N 8°58′20″Ø