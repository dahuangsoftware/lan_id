Bechdel-testen (engelsk: Bechdel test, Bechdel rule) er en kvantitativ test til vurdering af kvinders repræsentation i værker med dialog, såsom film, skuespil og romaner. En film eller andet værk består Bechdel-testen, hvis to kvinder eller kvindelige karakterer taler sammen om noget andet end mænd. Nogle gange tilføjes det, at de to kvinder skal være navngivet. Mange værker i samtidens fin- og populærkultur består ikke testen.


== Oprindelse ==

Testen er opkaldt efter den amerikanske tegneserietegner, Alison Bechdel, der introducerede den i sin tegneseriestribe, Dykes to Watch Out For, hvor den var møntet på film.
For at et værk kan bestå testen, skal det opfylde tre betingelser:
Der skal være mindst to (navngivne) kvinder
De skal tale med hinanden
De skal tale om andet end mænd.
Tilsvarende kan man tale om den omvendte Bechdel-test, hvor der skal være mindst to navngivne mænd, der skal tale med hinanden om andet end kvinder.


== Anvendelse ==
Bechdel-testen er brugt til at undersøge og kvantificere den ulige repræsentation som kvinder modtager på film. For eksempel bestod 13 ud af 2013's 19 danske film ikke testen, mens blot 1 ikke bestod den omvendte test. I 2013 begyndte 4 svenske biografer at mærke film på baggrund af Bechdel-testen. Webstedet http://bechdeltest.com indeholder en oversigt over film og hvordan de scorer på Bechdel-kriterierne. Statistik på filmene i deres database viser at omkring 56% af filmene opfylder alle tre kriterier. Et studie af sammenhængen mellem Bechdel-dataene og filmenes indtjening viser, at film, der består Bechdel-testen, er associeret med større indtjening per udgift på det nordamerikanske marked.


== Kilder ==


== Eksterne henvisninger ==
www.bechdeltest.com
www.a-märkt.se