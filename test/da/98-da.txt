Søren Lippert, f. 1976, MSc i politisk kommunikation og journalist.
Søren Lippert er uddannet journalist fra Danmarks Journalisthøjskole i 2002, og i 2005 supplerede han med en masteruddannelse i politisk kommunikation fra University of Liverpool. Fra 2002-2004 arbejde han som presserådgiver i Danske Invest, mens han fra 2005-2006 var PR-rådgiver i Geelmuyden.Kiese. Fra april 2006 til sommeren 2007 var Søren Lippert vært på DR-programmet P1 Debat.
Han er medforfatter til debatbogen Glem velfærden, der blev udgivet i 2003.
Søren Lippert var spindoktor for Nick Hækkerup under Helle Thorning-Schmidt regeringsperiode.[Kilde mangler]
Pr. 1. August 2015 tiltrådte Søren Lippert en stilling som studievært på TV2 News. Der er blevet rejst en række spekulationer ang. Sørens arbejde som journalist, dels pga. sin fortid som kommunalbestyrelsesmedlem for Socialdemokraterne, og sin tid som Spindokter for socialdemokraterne. Michael Dyrby har dog udtalt i Presselogen (mediemagasin på TV2 News), at der er forventnings afstemt med Søren Lippert, og han har tillid til Lipperts journalistiske evner som kritisk journalist.


== Politisk karriere ==
I november 2005 blev Søren Lippert valgt til kommunalbestyrelsen i Frederikssund Kommune for Socialdemokraterne. Han valgte inden sin tiltrædelse at trække sig, da der i offentligheden blev sået tvivl om, hvorvidt hans folkeregisteradresse hos svigerforældrene i Frederikssund var reel, idet Søren Lippert og hans hustru havde en lejlighed i København, hvor hustruen havde adresse.
Søren Lippert har desuden været afdelingsformand for DSU Frederikssund