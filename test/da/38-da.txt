For alternative betydninger, se Årslev.
Årslev er en lille by på det centrale Fyn syd for Odense med 3.823 indbyggere (2017). Den ligger i Faaborg-Midtfyn Kommune og tilhører Region Syddanmark.


== Historie ==
Årslev (1383 Arsløf) var oprindelig en landsby, senere stationsby.


=== Landsbyen ===
I landsbyfællesskabets tid havde landsbyen 21 gårde, 3 huse med jord og 2 huse uden jord. Driftsformen var trevangsbrug. Landsbyen blev udskiftet 1798.


=== Stationsbyen ===
I 1873 beskrives byen således: "Aarslev med Kirke, Skole og Teglværk".
I 1899 beskrives Årslev således: stationsby med kirke, skole, forsamlingshus (opført 1888), stokke- og piskefabrik, uldspinderi, 3 kalkbrænderier, gæstgiveri, købmandsforretning, jernbane-, telegraf- og telefonstation samt postekspedition.
Omkring 1960 beskrives Årslev således: stationsby, bymæssig bebyggelse med kirke, forskole (opført 1900), skole med bogsamling (oprettet 1881), forsamlingshus, friskole (opført 1906), missionshus (opført 1909), kommunekontor (fra 1955), stadion (anlagt 1943), vandværk (anlagt 1910), cementstøberi, kalkbrænderi, stokkefabrik, maskinsnedkeri, jernbanestation, posthus, telegrafstation og telefoncentral.
I 1950 var næringsfordelingen for Årslevs indbyggere: 31 levede af landbrug m.v., 152 af håndværk og industri, 19 af handel og omsætning, 28 af transportvirksomhed, 5 af administration og liberale erhverv, 24 af aldersrente, pension og formue.
Årslev havde i 1950 259 indbyggere, i 1955 366 indbyggere, i 1976 2.212 indbyggere, i 1981 2.569 indbyggere, i 1989 2.923 indbyggere.


=== Kommunecenter ===
Indtil 2007 var Årslev hovedbyen i Årslev Kommune.


== Noter ==


== Litteratur ==
Karl-Erik Frandsen: Vang og tægt. Studier over dyrkningssystemer og agrarstrukturer i Danmarks landsbyer 1682-83 (Bygd 1983),
Henrik Pedersen: De danske Landbrug fremstillet paa Grundlag af Forarbejderne til Christian V.s Matrikel 1688. Udgivet efter hans Død paa Bekostning af Carlsbergfondet (København MCMXXVIII; Reprotryk for Landbohistorisk Selskab, København 1975),
J.P.Trap: Danmark, 5 udgave, s. 924f


== Se også ==
Årslev Station