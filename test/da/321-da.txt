Der er få eller ingen kildehenvisninger i denne artikel. Du kan hjælpe ved at angive kilder til de påstande som fremføres i artiklen.
Ultras eller Ultras Movement er en fankultur skabt i Italien. Ultras er kendt for at skabe et enormt inferno på stadion ved hjælp af romerlys, tifoer , sang og dans mm. Ultras-fænomenet er for alvor slået igennem i Danmark. Konceptet stammer fra Italien, hvor de store ultra-grupper er kendt for at forsøge at tiltvinge sig magt i klubberne. På de danske tribuner er det typisk ultra-grupperne, der styrer begivenhederne. De står for at styre sangene, lave tifoer, ligesom de er kendt for at afbrænde romerlys.
Medlemmerne af de forskellige fraktioner, hooligans, som casuals og ultras blander sig gerne mellem hinanden, og der er venskaber på tværs af grupperingerne. Derfor er det ofte umuligt at slå fast, om det er den ene eller den anden fangruppe, der kastede med romerlys eller smadrede et tog.


== Oprindelse ==
Ultras-kulturen så sit lys i slutningen af 1960'erne og starten af 1970'erne i Italien. Stilen er også udsprunget fra hooliganismen. Ultras vil gerne skabe stemning på stadions, og intet skal forhindre dem i at gøre det. Da kulturen startede, var et af kendetegnene, at de stod på de billige pladser oftest bag målene. Ultras er ekstremister, hvilket vil sige, at de giver den gas, hver gang de er til kamp og oftest med tekster, der kan skabe lidt forargelse for andre på stadions.


== Udbredelse ==
Ultras er den mest udbredte fankultur i Sydeuropa, mens den stadig er under udvikling i Danmark. Næsten hver en fodboldklub i hele Italien har deres egne ultras, som altid følger holdet i med og modgang. I Italien har der været besynderlige episoder, f.eks. da maskerede Inter FC-fans overfaldt spillere og trænere i en lufthavn efter et utilfredsstillende resultat. På italienske stadions finder man tit politiske holdninger blandt ultras. Hammer og segl, røde stjerner, Che Guevara-billeder osv. er blot få af de ting, man kan opleve knyttet til ultragrupperne. Kigger man på andre hold, så som Stadio Olimpico, hvor AS Roma og S.S. Lazio holder til, ser man en derimod tilknytning til det ekstreme højre. Det skyldes blandt andet det politiske, som er en stor del af den særprægede italienske fankultur. Derfor opstår der tit hadefulde opgør, ikke alene med baggrund i fodbold men også politisk overbevisning og tilknytning.


== Parken ==
I Parken er det slet ikke tilladt at skilte med ultras mere, efter at der engang i løbet af 1990'erne var en fangruppe, der eftersigende skulle have skabt italienske tilstande i Parken. Copenhagen Ultras har gjort, at man nu i dag i Parken ikke må skilte med ultras, hverken på tøj eller bannere. Det havde FCKs fangruppe URBAN CREW – C2 ULTRAS gjort i form af t-shirts, hvor det stod med små bogstaver i nakken, men da det blev opdaget, blev de straks bedt om at sætte tape over, så man ikke kunne se ultras. I en af efterårets kampe blev et par OB-fans, som er medlem af Odense Ultras, også nægtet adgang til kampen mellem FC København og OB i Parken, ganske enkelt på grund af deres navn. Dette er dog blevet ændret, og det er ikke længere "ulovligt" at skilte med ultras-betegnelsen i Parken.


== Ekstern kilde/henvisning ==