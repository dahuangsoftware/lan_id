Drømme er en række af psykiske billeder og fænomener, der viser sig under søvnen. Den registreres på hurtige øjenbevægelser (REM-søvnfase).
Hos spædbørn udgør drømmesøvnen ca. 50 procent; den aftager med årene. Hos voksne er ca. 20 og 30 procent af søvnen drømmesøvn.
Mennesket har normalt 4-6 drømme i løbet af en nat, med omkring 90 minutter mellem hver drømmefase. Under indsovningen varer drømme 5-10 minutter. Nattens sidste drøm kan vare op til 40 minutter.
Uhyggelige, ubehagelige eller på anden måde angstprovokerende drømme kaldes mareridt. Lucide drømme er drømme, der erkendes som drømme.


== Drømmes betydning ==

Der er tvivl om, hvad drømme betyder. Igennem historien har der været flere opfattelser af, hvad drømme er, og hvordan de kan tydes. I det antikke Grækenland og Egypten ansås drømme for at være kontakt med det guddommelige. I forrige århundrede søgte Freud og Jung i psykologien at forklare drømmes betydning som henholdsvis behovstilfredsstillelse og arketypiske symboler.
En neuropsykologisk teori hævder at hjernen i drømme ordner og sorterer den forudgående dags indtryk og oplevelser.


== Eksterne henvisninger ==
Videnskab.dks tema om søvn