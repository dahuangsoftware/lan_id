Jordskælvet i Quetta 1935 (Engelsk:The 1935 Balochistan Earthquake) (Urdu:بلوچستان زلزلہ) skete den 31. maj 1935 kl 3:02 om natten ved Quetta, Baluchistan, Pakistan, dengang del af Britisk Indien. Jordskælvet havde en størrelse på 7.7 Mw og imellem 30.000 og 60.000 mennesker mistede livet. Dette gør det til et af de dødeligste jordskælv, som har ramt Sydasien.
De fleste døde i provinshovedstaden Quetta. De første kommunikeer udfærdiget af regeringen talte om totalt 20.000 mennesker begravede under ruinerne, 10.000 overlevende og 4.000 sårede. Byen blev svært beskadiget og forberedt til at blive forseglet for omverdenen under militær bevogtning. Alle landsbyerne mellem Quetta og Kalat var ødelagt, og briterne frygtede, at dødstallet var endnu større i de omliggende byer; det blev senere anslået til ikke engang at være tæt på antallet af omkomne i Quetta.

I de undersøgelser som blev foretaget efter jordskælvet, blev der ikke fundet nogen hævning i forkastningszonerne sydvest for Quetta, men der blev konstateret en 20 cm hævning vest for byen. Overfladedeformationen strakte sig 105 km fra sydsiden af Chiltan bjergkæden og til Kalat, mest i form af 2-20 cm revner i overfladelaget. Det kunne konstateres, at jordoverfladen på den vestlige side af revnerne nær Mastung havde hævet sig i gennemsnit 80 centimeter og nogle steder flere meter. Kommunikationslinjer blev afbrudt, da telegraftrådene fra Kalat og Quetta til Chaman og Jacobabad knækkede, men et radiolink blev etableret med Shimla. Transportruterne blev ikke alvorligt skadet, skønt fem afsnit af Quetta-Nushki jernbanelinjen måtte laves om, da de førte ind i en zone af springvand. Udbredt vandudstrømning blev observeret i dalen nordvest for Quetta. Muddervulkaner blev også rapporteret fra dette sted såvel som fra nær landsbyen Thok i nærheden af Surab. Sidstnævnte muddervulkanudbrud varede ni timer. I Quetta blev jernbaneområdet fuldstændig ødelagtk og alle husene var jævnet med jorden med undtagelse af Government House, som lå i ruiner. En fjerdedel af kaserneområdet blev ødelagt, og militærudstyr samt Royal Air Force-enheden led svær skade. Det blev rapporteret, at kun 6 ud af 27 flyvemaskiner kunne flyve efter den første rystelse.En regimentsavis for 1. bataljon af Queen's Royal Regiment udstationeret i Quetta skrev i november 1935:


== Efterskælv ==
Der var flere efterskælv lige indtil oktober samme år. Det største var den 2. juni 1935. Det var på 5,8 Mw og forårsagede yderligere skader i Mastung, Maguchar og Kalat, men ingen i Quetta.


== Noter ==


== Se også ==
Jordskælvet i Baluchistan 1945
Jordskælvet i Kashmir 2005
Jordskælvet i Baluchistan 2008
Indiske Plade


== Eksterne links ==
1935 Quette Earthquake Dawn
1935 Quette Earthquake photos
The Quetta Earthquake 1935
Queen's Royal Surrey Accounts
The Great Quetta