Erik Kuld Jensen (10. juni 1925 – 14. april 2004) var en dansk fodboldspiller og -træner. Har spillet fire A-landskampe. I 1948 var Erik Kuld Jensen med i truppen, da landsholdet ved OL i London vandt bronzemedaljer. Jensen fik dog ikke spilletid eller medalje i turneringen.
Erik Kuld Jensen vandt DM-sølv med AGF i 1945 og bronze i 1948 og 1949 inden han i 1950 blev professionel i Lille på et tidspunkt, hvor udlandsophold betød udelukkelse fra landsholdet. Han var den første spiller fra AGF, der skiftede til en udenlandsk klub.
I sin første sæson i Lille blev han fransk vice-mester. Lille blev den sæson kun overgået af OGC Nice i tabellen på bedre målscore. I 1953 vandt han den franske pokalturnering med Lille. I 1956 var han med i finalen i samme turnering for AS Troyes.
Erik Kuld Jensen blev siden træner for Frederikshavn fI. Den nordjyske klub blev som oprykker nr. fem i 1. division i 1960 og nr. otte året efter. I 1967 overtog han cheftrænerposten i AGF, men sagde op efter sæsonen var slut i 1968. AGF rykkede det år ud af 1. division efter blot at have vundet seks point i 22 kampe.


== Kilder ==

AGF'eren Erik Kuld Jensen død – Agffodbold.dk


== Eksterne henvisninger ==
Erik Kuld Jensen i DBU's Landsholdsdatabase