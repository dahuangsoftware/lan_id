En samovar (russisk: selvkoger) er et apparat beregnet til opvarmning af vand med henblik på tebrygning.
Oprindeligt blev samovaren udformet et metalrør som førte igennem en vandbeholder. Røret blev fyldt med glødende trækul, som opvarmede vandet. Det kogende vand aftappes ved hjælp af en hane. Ofte er samovaren forsynet med en lille kande beregnet til koncentreret te. Man betjener således apparatet ved at skænke lidt koncentrat og fortynde efter behag ved hanen.
Samovarer har i dag mange forskellige udformninger, blandt andet med elektrisk opvarmning. Anvendelsen er stadigvæk fortrinsvis i Rusland og nærtliggende nationer.