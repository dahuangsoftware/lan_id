Hadet (originaltitel: La Haine) er en fransk sort-hvid-film fra 1995 instrueret af Mathieu Kassovitz. Det er en urban thriller, der udforsker temaer som racisme og misfornøjede unge i forstads-Paris. Filmen viser 24 timer af tre venners liv, der bor i en slum hvor et oprør netop er blevet slået ned af politiet. De tre hovedroller Vinz, Hubert og Said spilles af Vincent Cassel, Hubert Kounde og Said Taghmaoui.


== Handling og rollefigurer ==
Jødiske Vinz, (Vincent Cassel) er fuld af raseri, og ser på sig selv som en hård person, på linje med "Travis Bickle" (Robert de Niro) i Taxi Driver. Nordafrikanske Saïd (Saïd Taghmaoui) snakker uafbrudt og prøver at finde et fast holdepunkt blandt sine 2 venners meninger om livet, mens den afro-caribiske Hubert (Hubert Koundé), som er bokser og narkohandler, prøver at gøre noget ud af sig selv, og komme ud af ghettoen.
En af deres venner den 17-årige Abdel er blevet udsat for grov vold af politiet mens han var i varetægt, noget som starter oprøret. Vinz finder en pistol der tilhører politiets, og siger at hvis vennen dør i varetægt vil han dræbe en politimand.


== Om Filmen ==
Hadet er delvis inspireret af to unges dødsfald, henholdsvis fra 1986 og 1993, som begge skyldes politiet, der gik over grænsen. Den røde tråd er hvordan had, hævn og frustration kan føre til fatale hændelser, men også om hvordan en virkelig pågående konflikt mellem unge og politiet præger Paris. Filmen har også mange undertemaer. Saïd og Hubert har arabisk baggrund mens Vinz er jøde. Racismen toppes i et sammenstød mellem disse tre og skinheads, og Kassovitz´ kommer stadig af sted med stærke kommentarer til højreekstremisten Jean-Marie Le Pen. Selv om filmen er gennemsyret med politiske kommentarer er det alligevel en enkel og hverdagslig handling, der ligger til grund. Dette er nok en dag efter en lang nat med optøjer og sammenstød, og de tre vandrer rundt i deres forstadsby, som de gør hver dag.
Grundet sit atypiske og noget farlige indspillningssted kunne Mathieu Kassovitz og hans hold ikke indspille hver scene flere gange. I filmen bruges relativt enkle udsnit og lange indstillinger. Flere af de vi ser i forstaden er desuden almindelige mennesker, der bodde der, og tilfører filmen en sjælden realisme.


== Medvirkende ==
Vincent Cassel – Vinz
Hubert Koundé – Hubert
Saïd Taghmaoui – Saïd
Abdel Ahmed Ghili – Abdel
Solo – Santo
Joseph Momo – Ordinary Guy
Héloïse Rauth – Sarah
Rywka Wajsbrot – Vinzs Bedstemor
Olga Abrego – Vinz's Aunt
Laurent Labasse – Kok
Choukri Gabteni – Saïd's Bror
Nabil Ben Mhamed – Boy Blague
Benoît Magimel – Benoît
Medard Niang – Médard
Arash Mansour – Arash


== Efter at filmen kom ud ==
Filmen blev en stor sucsess, og skabte meget debat i Frankrig om specielt volden. Statsminister Alain Juppé ordnede det sådan at hele regeringen så filmen. Politivagterne, der så filmen vendte ryggen til som protest mod filmens fremvisning af politivold.
Kassovitz blev kåret som bedste instruktør under Filmfestivalen i Cannes. Filmen blev kåret til bedste film under Césarprisen.
Vincent Cassel blev en stor stjerne efter filmens udgivelse.


== Filmpriser ==
Bedste Instruktør (1995 Filmfestivalen i Cannes) – Mathieu Kassovitz
César for bedste klipning) – Mathieu Kassovitz og Scott Stevenson
César for bedste film – Mathieu Kassovitz
César for bedste producent – Christophe Rossignon
Bedste Unge Film (European Film Awards) – Mathieu Kassovitz
Bedste Udenlandske Film (Film Critics Circle of Australia Awards)
Bedste Instruktør (Lumiere Awards) – Mathieu Kassovitz
Bedste Film (Lumiere Awards) – Mathieu Kassovitz


== Referencer ==


== Eksterne henvisninger ==
Hadet på Internet Movie Database
Hadet i Filmdatabasen
Hadet på Scope
Hadet i Svensk Filmdatabas
Hadet på AlloCiné
Hadet på MovieMeter
Hadet på AllMovie
Hadet på Turner Classic Movies
Hadet på Rotten Tomatoes
Undervisningsmateriale på DFI.dk. 
(på (engelsk))Stanford University Anmeldelse.