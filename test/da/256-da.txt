Erik Jacobsen (født 24. april 1953 i Otterup) er en dansk embedsmand. Han var tidligere departementschef i Miljøministeriet, departementschef i Kulturministeriet og har siden den 8. oktober 2007 været teaterdirektør for Det Kongelige Teater.
Han er søn af regionschef Helge Jacobsen og hustru Eli f. Hansen og blev cand.scient.pol. fra Aarhus Universitet 1980.
Jacobsen blev i 2007 Kommandør af Dannebrogordenen.


== Eksterne henvisninger ==
"Populært valg af ny chef for Det Kgl. Teater" (Information 8. oktober 2007)
"Oprør på Det Kgl. Teater" (Morgenavisen Jyllandsposten 4. marts 2012)