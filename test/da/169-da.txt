Kala Azar (latin: visceral leishmaniasis, også kaldet sort feber) er en tropisk infektionssygdom forårsaget af en en protozo (Leishmania donovani eller Leishmania infantum), der overføres gennem stik af sandmyg. Spredning af protozoen sker ved bid af sandmyggens hunner, der er blodsugende. Når insektet bider et inficeret dyr indtages patogenet sammen med det indtagede blod. Patogenet kan herefter overføres til mennesker ved nye stik fra insektet.
Inkubationstiden er meget lang og kan vare fra tre måneder til to år. Sygdommen kan give sig udtryk i hudsår, som læges af sig selv, til alvorlig, livstruende sygdom, der rammer de indre organer (visceral leishmaniasis).


== Kilder ==
Leishmaniasis på sundhed.dk


== Eksterne henvisninger ==