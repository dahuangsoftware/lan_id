Angrebet i Las Vegas 2017 var en skud-massakre, der fandt sted 1. oktober 2017 omkring kl. 22:08 lokal tid (2/10 04:08 UTC). Skuddene blev affyret fra et hotelværelse på Mandalay Bay hotel på Route 91 i Paradise, der er en forstad til Las Vegas. Skuddene var rettet mod et område, der lokalt kaldes The Strip, som for størsteparten ligger i Paradise. Skyderiet foregik fra hotellets 32. sal og ned mod en stor folkemængde, der var til en country musikfestival ca. 450 meter fra hotellet. Gerningsmanden, der er identificeret som Stephen Paddock, 64 år og fra byen Mesquite i delstaten Nevada, anvendte 10 hel - eller halvautomatiske geværer. 59 meldes dræbt og mindst 527 meldes sårede ved angrebet. Gerningsmanden blev fundet død af politiet, da de stormede hotelværelset, hvor han havde barrikaderet sig. Politiet fandt 23 hel- eller halvautomatiske geværer på værelset, ligesom man senere fandt 19 våben og et lager ammunition på hans bopæl.
En anonym person har taget ansvaret for massakren på vegne af Islamisk Stat, men dette betvivles af myndighederne, der betegner ham som en ensom ulv.


== Referencer ==


== Eksterne henvisninger ==