Peter Michael Hornung (født 29. maj 1950 i København) er en dansk kunsthistoriker og kunstkritiker.
Han er søn af maleren Preben Hornung og Jytte Thime, blev student fra Gammel Hellerup Gymnasium 1970 og er uddannet mag.art. i kunsthistorie fra Københavns Universitet 1981. I studietiden var han volontør ved Den Kongelige Kobberstiksamling og J.F. Willumsens Museum fra 1974 til 1977. I 1979 blev han kunstkritiker ved Berlingske Tidende. Siden 1988 har han været fast kunstkritiker på Politiken. Sideløbende har han skrevet eller bidraget til en række bøger. Han har været hovedredaktør for Fogtdals Kunstleksikon, Politikens Kunstleksikon og Ny Dansk Kunsthistorie.


== Bibliografi i udvalg ==
Jens Birkemose, Magasin 1986. ISBN 87-88448-08-8
Ingvar Cronhammar: Ser jeg i et spejl af tjære: As if through a glass and darkly, Herning Kunstmuseum 1989.
Peder Severin Krøyer: En billedrig biografi om den mest forkætrede og mest elskede danske maler, Forlaget Palle Fogtdal 2002. ISBN 8772487089
C.W. Eckersberg: Dansk malerkunsts fader, Forlaget Palle Fogtdal 2005. ISBN 8772485531
(sammen med Torben Weirup & Bent Irve:) Elsa Nielsen: Akvarel, tegning, grafik, Forlaget Rhodos i samarbejde med Clausens Kunsthandel og Faaborg Museum 2005. ISBN 8772459581
"Kunsten på Riget", i: Lars Heslet og Kim Dirckinck-Holmfeld (red.): Sansernes hospital, Arkitektens Forlag 2007. ISBN 978-87-7407-384-0
(sammen med Karsten Nissen:) Peter Brandes: Mellem Hellas og himlen, Skovgaard Museet og Boggalleriet 2008. ISBN 9788787191166
(sammen med Peter Brandes & Jens Pedersen:) Peter Brandes: Mellem Ithaka og Svendborg: Keramik, skulptur, tegning, grafik og maleri, Boggalleriet 2012. ISBN 9788790980320
Plakatfuld: Storm P.s bedste, Storm P Museet 2012. ISBN 9788792596949
(sammen med Else Marie Bukdahl & Mogens Møller:) Mogens Møller, Strandberg Publishing 2014. ISBN 9788792894724 (kommende)


== Kilder ==
Kraks Blå Bog 2009.