St. Enders Kapel og kirkegård lå ved Grønningen og Mærsk Vase i Øster Oksby ved Blåvand. Det er en firkantet formet banke, der hæver sig cirka 2 m over terrænet, og måler ca. 60 x 70 m , tæt ved Havnegrøftens start, og er fra middelalderen, dateret mellem 1067 – 1535. Det antages at kirken blev beskadiget ved stormfloden i 1362 (Den Store Manddrukning) og helt ødelagt ved stormfloden i 1634 (Anden store manddrukning). Kapellet blev indtil midten af 1800 tallet benyttet til begravelse af omkomne søfolk.
En myte fortæller om Irske St. Enders munke, der allerede før år 750, startede med at forkynde kristendommen i Vestjylland fra deres lille kirke[Kilde mangler].
Hvert år, afholdes Store Bededag en pilgrimsvandring der starter ved resterne af St. Enders Kapel ved Øster Oksby, og slutter ved Sankt Jacobi Kirke i Varde.


== Ekstern henvisning ==

Fund og Fortidsminder
St. Enders Vandring