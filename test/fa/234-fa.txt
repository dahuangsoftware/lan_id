شهرستان تیران از شهرستان‌های استان اصفهان محسوب می‌شود و در دوره‌های مختلف باستانی و تاریخی سکونتگاه بشر بوده است. مدرک این ادعا وجود سنگ نگاره‌های ۶۰۰۰ ساله در اطراف شهرستان تیران و کرون می‌باشد.


== نامگذاری ==
در ترکیب واژه تیران دو جزء دیده می‌شود: نخست «تیر» که نام ستارهٔ تیر است که در نزد ایرانیان باستان مقدس بوده و «ان» که همان پسوند کثرت و نسبت است و محلی را می‌نمایاند که به تیر منسوب باشد. کرون نیز از دو قسمت «کر» به معنای توانا و «ون» به معنی مانند و شبیه می‌باشد. البته ممکن هم است که «کر» مخفف «کار» به معنای جنگ باشد، مانند کلمات زیر: کارزار، پیکار، کاروان، کَرنا (نای جنگی)، کارنامه (نامه جنگ)، و در این صورت، کرون به معنای میدان جنگ می‌باشد. در گویش محلی واژه کرون، به صورت کروند تلفظ می‌شود.


== موقعیت و وسعت ==
شهرستان تیران و کرون با مساحت ۸/۱۷۶۸ کیلومتر مربع بین ۵۰ درجه و ۳۳ دقیقه تا ۵۱ درجه و ۱۴ دقیقه طول شرقی و ۳۳ درجه و ۱ دقیقه تا ۳۳ درجه و ۴ دقیقه عرض شمالی از جنوب به شهرستان لنجان و استان چهارمحال و بختیاری و از غرب به شهرستان فریدن محدود می‌گردد. این شهرستان پل ارتباطی بین سه استان (چهارمحال و بختیاری و اصفهان و خوزستان) بوده و حدود ۱۰۰ کیلومتر از محورهای مواصلاتی اصلی کشور در محدوده این شهرستان واقع گردیده است.


== ناهمواریها ==
تیران و کرون دشتی محدود با شیبی نسبتاً ملایم است که شیب آن از غرب به شرق کاهش می‌یابد. اراضی شهرستان و ارتفاعات آن متعلق به دوران سوم زمین‌شناسی و جزء پیش کوه‌های داخلی زاگرس است. تنها منبع آبی سطحی آن؛ رودخانه کرون (مرغاب) است که از ارتفاعات دالانکوه سر چشمه می‌گیرد.


== تقسیمات کشوری ==
شهرستان تیران و کرون بر اساس آخرین تقسیمات کشوری دارای دو بخش به نامهای مرکزی و کرون و چهار دهستان به نامهای رضوانیه، ورپشت در بخش مرکزی، کرون سفلی و کرون علیا در بخش کرون می‌باشد. این شهرستان دارای ۴۴ روستای بالای ۲۰ خانوار جمعیت و تعداد ۱۹ روستای زیر ۲۰ خانوار جمعیت و مزارع مسکونی و ۳ شهر به نامهای تیران، عسگران و رضوان‌شهر می‌باشد.


== آب وهوا ==
شهر تیران دارای آب وهوای بیابانی ونیمه بیابانی با تابستانهای گرم وخشک و زمستانهای سرداست. میزان بارندگی سالانه شهرستان ۲۵۶ میلیمتر درسال است. در شهر تیران بیشترین نم نسبی در زمستان ۷۸ درصد و در تابستان ۱۳ درصد می‌باشد. تعداد روزهای یخبندان درسال ۹۰–۸۰ روز گزارش شده است. از نظر وضع جوی برابر با ایستگاه کلیماتولوزی تیران میانگین دما در دی ماه ۵/۴ و حداکثر دما در تیرماه ۲/۳۵ درجه سانتیگراد گزارش شده است.


== شخصیت‌ها ==
از شخصیت‌های این شهر می‌توان آیت‌الله حسین مظاهری از مراجع تقلید و رئیس حوزه علمیه اصفهان و آیت‌الله سیدمحمدباقرامامی امام جمعه سابق این شهرستان وآیت الله محمدعلی مظاهری مرجع تقلید عصرقاجار و حجت‌الاسلام والمسلمین مرتضی آقاتهرانی نماینده مجلس مردم تهران وعلی محمدافغانی رمان نویس مشهور را نام برد. همچنین «سینا کرونی» (شاعر سدهٔ ۱۳ هجری) و «ژاله سلطانی» مشهور به «ژاله اصفهانی» از شاعران این شهر به شمار می‌روند.
آقای علی نادری کاپیتان تیم ملی فوتبال ساحلی ایران ساکن روستای حسین‌آباد کرون از روستاهای تیران است.


== امامزادگان شهرستان ==
 امامزاده احمدبن محمدحنفیه که از نوادگان علی ابن ابی طالب است و در تیران واقع است.
 امامزاده عبداله بن موسی بن جعفر در روستای کوهان واقع است.
 امامزاده حسین بن عدنان بن موسی بن جعفر در رضوان‌شهر
 امامزاده جواد بن موسی در روستای احمدرضا (معروف به چشمه احمدرضا)
 
 امامزاده سید سراء الدین فضل (معروف به بابا لنگر)از نوادگان علی ابن موسی الرضا در جنوب عسگران
 امامزاده بی بی فاطمه از نوادگان موسی بن جعفر در روستای محمدیه کرون


== جاذبه‌های طبیعی وتاریخی ومذهبی ==
جاذبه‌های طبیعی شامل:

 حیات وحش و پارک ملی و ارگ قمیشلو:پارک ملی و [[پناهگاه حیات وحش]] قمیشلو در ۴۵ کیلومتری شمال غرب اصفهان و مجاور شهر تیران واقع شده است. وسعت پارک ملی قمیشلو ۲۹۸۸۶ هکتار و وسعت پناهگاه حیات وحش قمیشلو ۸۳۸۸۸ هکتار می‌باشد. گفته می‌شود پارک ملی قمیشلو قدیمیترین منطقه حفاظت شده جهان است. ۱۵۰ سال قبل ظل السلطان پسر بزرگ ناصرالدین شاه و حاکم اصفهان قمیشلو را بعنوان قرق و شگارگاه اختصاصی اعلام و حتی از چرای دام در این منطقه جلوگیری نمود. مهمترین گونه‌های جانوری عبارتند از :آهو، قوچ، میش، پازن، گرگ.

 چشمه مرغاب
 حیات وحش ولاله‌های واژگون دالانکوه و پیست اسکی آنپیست اسکی دالانکوه که در دامنه‌های شمالی دالانکوه قرار دارد و در زمستان‌ها پذیرای علاقه‌مندان به ورزش‌های زمستانی می‌باشد. قلهٔ دالانکوه با ارتفاع ۳۶۳۶ متر در این منطقه قرار دارد که سالانه افزون بر هزار کوهنورد از سراسر ایران برای صعود به این منطقه عزیمت می‌کنند؛

 سد شهید منتظری (سد خمیران)
 چشمه احمد رضا
 سد چشمه شاهی


== جاذبه‌های تاریخی شامل ==
 ارگ قمیشلو
 قلعه جاجا
 برج‌های کبوتر
 درهای سنگی باغها:تیران به شهر درهای سنگی معروف است. درهای باغات تیران به صورت تخته سنگهای یکپارچه می‌باشد. از تپه ای که در شمال جاجا و در کنار جاده تیران داران قرار دارد این سنگ ها تهیه میشدند
 مسجدامام حسن مجتبی (مسجدخان)شجره نامه و مشخصات مسجد خان
شجره نامه:
مسجد خان در ابتدای پل محله سر پل واقع است. این مسجد با شبستانی ستون سنگی به مانند مساجد شیوه خراسانی و اصفهانی می‌باشد. در ابتدا مسجد کوچکی به جای محل کرآب‌های فعلی بوده و قدمت آنبه بیش از ۶۰۰ سال می‌رسد. پس از آن حاکم تیران نوروز علی خان مسجد فعلی را بنا کرد. دربارهٔ ساخته شدن مسجد اینگونه روایت کرده‌اند که:
در نزدیکی مسجد لب رودخانه در کنار آسیاب درخت تنومندی وجود داشته که بر اثر گذشت زمان داخل تنه درخت خالی شده و درویشی عارف در آنجا زندگی می‌کرده است. دختر نوروز علی خان به مرض سختی دچار می‌شود و خان جهت رفع بلا قربانی نذر می‌کند. به نوکرش دستور می‌دهد از گوشت قربانی برای درویش ببرند. درویش قبل از گرفتن قربانی به نوکر می‌گوید: به حاکم بگو اگر می‌خواهی فرزندت از مرگ نجات یابد در این مکان مسجدی بناکن. نوکر پیام درویش را به خان میر ساند و نوروز علی خان در تعجب است. درویش از کجا از بیماری دخترش اطلاع داشته لذا به گفته درویش عمل کرده و نذر می‌نماید در صورت سلامتی فرزند مسجدی در مکان فعلی بسازد. سر انجام فرزند خان سلامت یافته و خان قطعه زمینی از باغ شهر خان جدا ساخته و آنرا اختصاص به مسجد می‌دهد. پس از نوروز علی خان ملک محمد سلطان هم در مرمت و بهسازی و ایجاد کرآب مسجد نقش داشته است.
مشخصات مسجد:
این مسجد دارای دو شبستان تابستانی و زمستانی می‌باشد. شبستان تابستانی دارای دو ایوان بلند و مقابل هم و روبروی به قبله است. شبستان زمستانی با ستون و سرستون‌های سنگی در داخل زمین می‌باشد. وضو خانه سنتی و قدیمی (کرآب) مربوط به دوران سلطنت کریم خان زند می‌باشد. راهروی هشتی با سنگ آبی از دوران قاجار می‌باشد. این مسجد در گذشته محل اقامه نماز و منبر حضرت آیت الله شیخ جمال الدین مظاهری بوده است.
اینک این مسجدبه شماره ثبت ۱۳۶۸۲ در تاریخ ۱۵/۰۸/۱۳۸۴ در فهرست آثار ملی ایران قرار گرفته است.

 مسجدسید
 آسیاب زیرزمینیآسیاب زیرزمینی مربوط به دوره قاجار است و در شهر تیران، بلوار معلم، در کنار جوی شاه و ضلع جنوبی خیابان توحید واقع شده و این اثر در تاریخ ۱۵ دی ۱۳۸۷ با شمارهٔ ثبت ۲۴۰۲۹ به‌عنوان یکی از آثار ملی ایران به ثبت رسیده است.


== محصولات شامل ==
 انگور ا.
 گردو
 بادام
 به
 زردآلو
  آلوچه(گوجه سبز)


== منابع ==
 کتاب تیران از گذشته‌های دور تاامروز (جلد ۱و۲)، حسین صابری تهرانی
 نقشه هوائی شهرستان تیران و کرون در wikimapia