بیوالکتریک (به انگلیسی: Bioelectric) از مهندسی پزشکی دامنه بسیار وسیعی را شامل می شود اما در تعریفی کوتاه ، بیوالکتریک را می توان علم استفاده از اصول الکتریکی ، مغناطیسی و الکترومغناطیسی در حوزه پزشکی دانست ؛ همچنین الگوبرداری از سیستم های بیولوژیکی در طراحی های نوین مهندسی نیز در حیطه این علم قرار دارد . در واقع یک مهندس بیوالکتریک علاوه بر این که به تمام گرایشهای مهندسی برق (به ویژه گرایش الکترونیک در مقطع کارشناسی و گرایشهای کنترل و مخابرات در مقاطع بالاتر) با دیدگاهی از حوزه علم خود نظر دارد ، از برخی از شاخه های مهندسی کامپیوتر و فناوری اطلاعات نیز در حیطه علم مهندسی پزشکی یاری می جوید . هدف از ایجاد این گرایش در مقطع کارشناسی ، تربیت مهندسان الکترونیکی است که با گذراندن واحدهای درسی و آزمایشگاهی ای نظیر فیزیولوژی ، آناتومی و فیزیک پزشکی ، به نوعی بلوغ ذهنی و توانایی علمی در حوزه پزشکی دست یابند . دانشجویان پس از فراگیری علوم پایه مهندسی مثل ریاضی و فیزیک و تا حد مختصری علوم پایه پزشکی با مدارهای الکتریکی و تکنیکهای بکار رفته در تجهیزات پزشکی مانند سیستمهای تصویر برداری ، سیستمهای پرتوپزشکی ، سیستمهای بکار رفته در اتاق عمل و بخش های CCU و ICU و تجهیزات الکتریکی بکار رفته در بدن آشنا می شوند . البته این آشنایی ها محدود می باشد و جهت کسب اطلاعات بیشتر در این زمینه ، تحصیل در مقاطع بالاتر مورد نیاز است .
اهم حوزه هایی که یک مهندس بیوالکتریک در آن فعالیت می کند عبارتند از :
الف – پردازش سیگنال های حیاتی
ب – پردازش تصاویر پزشکی و سیستم های تصویر برداری
پ – پردازش صوت وگفتار و طراحی سیستم های گفتار درمانی جهت کمک به معلولین گفتاری
ت – مدلسازی سیستم های بیولوژیک
ث – طراحی بخش های الکترونیکی و کنترل اعضاء و اندام مصنوعی و ساخت وسایل توانبخشی
ج – ثبت سیگنال های حیاتی و طراحی سیستم های مانیتورینگ بیمارستانی
چ – طراحی و ساخت سیستم های درمانی و آزمایشگاهی پزشکی


== زمینه‌های تحقیقاتی مهندسی بیوالکتریک ==
از مهم ترین زمینه‌هایی که یک مهندسی بیوالکتریک در مقاطع بالاتر و زمینه‌های کاری می‌تواند به تحقیق و پژوهش بپردازد می‌توان به موارد زیر اشاره کرد : 


=== بیومکاترونیک ( Biomechatronics ) ===


=== ابزاردقیق پزشکی ( Bioinstrumentation ) ===


=== بیومیمتیک ( Biomimetics ) ===


== زمینه‌های کاری یک مهندس بیوالکتریک در ایران ==
ساخت وسایل و تجهیزات بیمارستانی
همکاری در طراحی تحقیقاتی پزشکی
نصب و راه اندازی دستگاه ها، وسایل پزشکی و تجهیزات فنی بیمارستان ها
تعمیر و نگهداری تجهیزات بیمارستانی
مشاوره فنی در سفارش و خرید دستگاه های پزشکی
کمک در بکارگیری بهینه از دستگاه های پزشکی
مسئولیت فنی و مهندسی بیمارستان


== جستارهای وابسته ==
بیوالکترونیک
بیومکانیک
بیومواد


== پیوند به بیرون ==
[سایت http://www.bioemm.com/static/bioelectric.html]
سایت خط مهندسی


== منابع ==
سید احسان تهامی، ناصر حافظی مطلق، فاطمه داوری نیا،" مقدمه ای بر مهندسی پزشکی"،انتشارات گسترش علوم پایه، شابک: ‎۹۷۸-۹۶۴-۴۹۰-۵۹۴-۰