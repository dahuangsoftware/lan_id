روبرت "باب" پیزلی (به انگلیسی: Robert "Bob" Paisley) (زادهٔ ۲۳ ژانویه ۱۹۱۹ در کانتی دورهام – درگذشتهٔ ۱۴ فوریه ۱۹۹۶ در لیورپول) بازیکن و مربی فوتبال اهل کشور انگلستان نیز بوده است. او تقریباً در حدود ۵۰ سال در کنار باشگاه فوتبال لیورپول به عنوان بازیکن، فیزیوتراپیست، کمک مربی و سرمربی حضور داشته است. او یکی از بزرگترین مربیان تاریخ فوتبال جهان در تمام دوران نیز می‌باشد و اولین مربی است که موفق شده سه بار قهرمانی جام باشگاه‌های اروپا را نیز بدست آورد.
پیزلی در کانتی دورهام متولد شد و در سال ۱۹۳۷ و در مقطع جوانان در باشگاه بیشاپ آوکلند نیز حضور یافت و تا سال ۱۹۳۹ در این تیم حضور داشت. وی پس از آن در سال ۱۹۳۹ به باشگاه فوتبال لیورپول پیوست. اگرچه وقوع جنگ جهانی دوم از بازی او تا سال ۱۹۴۶ جلوگیری کرد. وی در فصل ۴۷-۱۹۴۶ به عنوان بازیکن، قهرمانی را با لیورپول پس از ۲۴ سال در لیگ انگلستان تجربه کرد. وی در این فصل با انجام ۳۴ بازی از مجموع ۴۲ بازی لیگ، به این تیم در کسب عنوان قهرمانی کمک کرد. او همچنین در فصل ۵۰-۱۹۴۹ با لیورپول نایب قهرمانی در جام حذفی انگلستان را با شکست مقابل آرسنال در فینال را نیز تجربه کرد. در سال ۱۹۵۱ او کاپیتان لیورپول شد و در تیم لیورپول باقی ماند تا اینکه در سال ۱۹۵۴ بازنشسته شد.
پیزلی که تمام دوران باشگاهی حرفه‌ای خود را در لیورپول گذرانده بود، پس از بازنشستگی، به عنوان مربی تیم ذخیره‌ها و فیزیوتراپیست در لیورپول حضور داشت. در این زمان لیورپول به دسته دوم راه یافته بود. در دسامبر ۱۹۵۹ بیل شنکلی به عنوان سرمربی لیورپول انتخاب شد و پیزلی را دستیار خود نیز انتخاب کرد. در این زمان لیورپول پیشرفت چشم‌گیری داشت و موفق شد مجدداً به دسته اول فوتبال انگلستان نیز بازگردد.


== مربیگری ==

در سال ۱۹۷۴ بیل شنکلی بازنشسته شد و از مربیگری لیورپول کنار رفت و باب پیزلی که ۱۵ سال دستیار شنکلی بود، به عنوان جانشین وی انتخاب شد. پیزلی به عملکرد خوب لیورپول بسیار بهتر از دوران شنکلی ادامه داد و ۲۰ عنوان قهرمانی در طول ۹ سال برای لیورپول کسب کرد. وی با تیم لیورپول موفق شد شش قهرمانی در لیگ دسته اول انگلستان، سه قهرمانی در جام اتحادیه انگلستان، شش قهرمانی در جام خیریه انگلستان، سه قهرمانی در جام باشگاه‌های اروپا، یک قهرمانی در جام یوفا و یک قهرمانی در سوپر جام اروپا را نیز بدست آورد. قبل از بازنشستگی او در سال ۱۹۸۳ به او رتبه امپراتوری بریتانیا نیز اهدا گردید.
باب پیزلی که بین سال‌های ۱۹۷۴ تا ۱۹۸۳ سرمربی لیورپول بوده است، پرافتخارترین مربی تاریخ این باشگاه نیز به حساب می‌آید. او تمام دوران مربیگری خود را در لیورپول گذراند و در تیم دیگری نیز مربیگری نکرد. پیزلی شش بار به عنوان مربی سال فوتبال انگلستان نیز انتخاب شد. او ۲۰ بار لیورپول را به مقام قهرمانی در مسابقات مختلف رسانده است. وی همچنین شش مرتبه نایب قهرمانی با را در مسابقات مختلف لیورپول تجربه کرده است.
وی با کسب سه عنوان قهرمانی در مسابقات جام باشگاه‌های اروپا، بطور مشترک با کارلو آنچلوتی رکورددار بیشترین تعداد قهرمانی در این مسابقات می‌باشد.
پس از کناره‌گیری پیزلی از سرمربیگری لیورپول، در سال ۱۹۸۵ به مدت دو سال مشاور کنی دالگلیش اولین بازیکن - مربی تاریخ باشگاه لیورپول شد. پیزلی همچنین به عنوان یکی از مدیران باشگاه، عضو هیئت مدیره لیورپول نیز انتخاب شد. وی خدمت خود را در لیورپول به عنوان یک مدیر تا اوایل سال ۱۹۹۲ نیز ادامه داد. در آن زمان پیزلی به بیماری آلزایمر دچار شد.


== زندگی شخصی ==
پیزلی در سال ۱۹۱۹ متولد شد. پدر او معدنچی و مادر او خانه‌دار بود. او سومین پسر از چهار فرزند پسر خانواده بود. وی پس از ترک مدرسه در ۱۳ سالگی، ابتدا در کنار پدر در گودال‌ها کار می‌کرد و سپس به عنوان یک استعداد فوتبال کشف شد و شروع به بازی در سطح حرفه‌ای کرد.
پیزلی در سال ۱۹۶۴ با یک معلم مدرسه نیز ازدواج کرد که حاصل آن دو پسر و یک دختر بود. او با خانواده‌اش تا زمان مرگ خود (۱۹۹۶) زندگی کرد. پس از مرگ پیزلی، لیورپول به پاس خدمات او به این باشگاه، یکی از دروازه‌های ورودی ورزشگاه آنفیلد را به نام او (دروازهٔ پیزلی) نام‌گذاری کرد. همسر باب پیزلی در ۸ فوریه ۲۰۱۲ و در سن ۹۶ سالگی نیز فوت کرد.


== نقل قول ==


== آمار مربیگری ==


== افتخارات ==

بازیکن قهرمانی
  لیورپول
 لیگ دسته اول فوتبال انگلستان (۱): ۴۷-۱۹۴۶مربی قهرمانی
  لیورپول
 لیگ دسته اول فوتبال انگلستان (۶): ۷۶-۱۹۷۵، ۷۷-۱۹۷۶، ۷۹-۱۹۷۸، ۸۰-۱۹۷۹، ۸۲-۱۹۸۱، ۸۳-۱۹۸۲
 جام اتحادیه فوتبال انگلستان (۳): ۸۱-۱۹۸۰، ۸۲-۱۹۸۱، ۸۳-۱۹۸۲
 جام خیریه فوتبال انگلستان (۶): ۱۹۷۴، ۱۹۷۶، ۱۹۷۷، ۱۹۷۹، ۱۹۸۰، ۱۹۸۲
 جام باشگاه‌های اروپا (۳): ۷۷-۱۹۷۶، ۷۸-۱۹۷۷، ۸۱-۱۹۸۰
 جام یوفا (۱): ۷۶-۱۹۷۵
 سوپرجام اروپا (۱): ۱۹۷۷
 نایب قهرمانی
 لیگ دسته اول فوتبال انگلستان (۲): ۷۵-۱۹۷۴، ۷۸-۱۹۷۷
 جام حذفی فوتبال انگلستان (۱): ۷۷-۱۹۷۶
 جام اتحادیه فوتبال انگلستان (۱): ۷۸-۱۹۷۷
 جام بین قاره‌ای (۱): ۱۹۸۱
 سوپرجام اروپا (۱): ۱۹۷۸فردی رتبه امپراتوری بریتانیا (۱): ۱۹۸۳
 تالار مشاهیر فوتبال انگلستان (۱): ۲۰۰۲
 جایزه مربی سال فوتبال انگلستان (۶): ۷۶-۱۹۷۵، ۷۷-۱۹۷۶، ۷۹-۱۹۷۸، ۸۰-۱۹۷۹، ۸۲-۱۹۸۱، ۸۳-۱۹۸۲


== جستارهای وابسته ==
 فهرست مربیان برنده جام باشگاه‌های اروپا و لیگ قهرمانان اروپا


== منابع ==

 مشارکت‌کنندگان ویکی‌پدیا. «Bob Paisley». در دانشنامهٔ ویکی‌پدیای انگلیسی ، بازبینی‌شده در ۲۹ نوامبر ۲۰۱۳.