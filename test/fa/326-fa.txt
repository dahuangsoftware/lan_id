وفاعلی‌شاه شیرازی با نام اصلی حاج‌آقا علی شیرازی (زاده ۱۲۶۴ قمری – درگذشت ۱۳۳۶ قمری در شیراز) از قطب‌های سلسله نعمت‌اللهی و امام جماعت مسجد نو شیراز بود.
او ابتدا از محضر پدرش منورعلی‌شاه شیرازی که از پیران سلسله نعمت‌اللهی بود، بهره‌مند گشت. پس از فوت منورعلی‌شاه مقام ارشاد به وفاعلی‌شاه منتقل شد و در همین زمان از طرف ناصرالدین‌شاه ملقب به «ذوالریاستین» گردید. او فرزند منورعلیشا ه بود ودختروی مادر کنزالسالکین بود. (محمدجوادذوالریاستین)
وفاعلی‌شاه اولین مدرسه را در شیراز بنیان نهاد که به افتخار مسعود میرزا ظل‌السلطان پسر ناصرالدین‌شاه، «مسعودیه» نام گرفت. این مدرسه به سال ۱۳۲۴ قمری افتتاح شد و تا سال ۱۳۲۷ پابرجا بود. در دوران مشروطه وفاعلی‌شاه به صف طرفداران مشروطه پیوست و پسرش میرزا عبدالحسین را با خود همراه کرد. آنان برای دستیابی به خواسته‌های سیاسی خویش انجمن‌های اسلامی و انصار را تأسیس کردند. سپس چاپخانه پارس و در سال ۱۳۳۰ قمری روزنامه احیا را دایر ساختند. آنان در دوره استبداد صغیر به جای لباس روحانیت لباس سربازی می‌پوشیدند و مریدان خود را در حیاط مسجد نو به تمرینات نظامی دعوت می‌کردند تا به این طریق خود را برای مبارزه با مستبدین آماده سازند.پس از درگذشت منورعلی‌شاه، سید اسماعیل اجاق (صادق‌علی‌شاه) جانشین او شد و پس از فوت وی مقام ارشاد به میرزا عبدالحسین پسر وفاعلی‌شاه رسید.وفاعلی‌شاه با بیگم‌خانم دختر رحمت‌علیشاه ازدواج کرده بود و میرزا عبدالحسین حاصل این ازدواج بود. رحمت‌علیشاه پسر حاجی معصوم مجتهد و پسرعموی وفاعلی‌شاه بود. مادر بیگم‌خانم دختر میرزا سید مهدی خلیفه سلطانی بود و نسب به سلطان العلماء عهد صفویه می‌برد.


== پانویس ==