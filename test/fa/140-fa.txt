موئورئا (به تاهیتی: Moʻorea)  (به فرانسوی: Moorea) جزیره‌ای مرتفع از مجموعه جزایر سوسایتی در پلی‌نزی فرانسه است که در جنوب  اقیانوس آرام واقع شده‌است. جزیره موئورئا حاصل از فعالیت‌های آتشفشانی است. جزیره موئورئا در فاصله ۱۷ کیلومتری شمال‌غربی جزیره تاهیتی واقع شده‌است.
آرتور فرومر، نویسنده مشهور کتاب‌های راهنمای سفر، از جزیره موئورئا با عنوان «زیباترین جزیره دنیا» یاد کرده‌است.


== جمعیت ==
بر اساس سرشماری سازمان آمار فرانسه در سال ۲۰۰۷ میلادی، جمعیت جزیره موئورئا بالغ بر ۱۶٬۱۹۱ نفر بوده‌است.


== امکانات ==

جزیره موئورئا دارای فرودگاهی به همین نام است که در سال ۱۹۶۷ میلادی افتتاح شد.


== مراکز تحقیقاتی ==

دانشگاه کالیفرنیا، برکلی، دارای ایستگاهی تحقیقاتی در جزیره است. هم‌چنین بنیاد ملی علوم آمریکا دارای ایستگاهی تحقیقاتی در زمینه صخره‌های مرجانی موئورئا است.مرکز ملی پژوهش‌های علمی فرانسه و هم‌چنین بنیاد مطالعاتی École pratique des hautes études متعلق به دانشگاه پاریس نیز، دارای ایستگاه‌های تحقیقاتی در جزیره موئورئا هستند.


== جغرافیا ==

جزیره موئورئا مساحتی در حدود ۱۳۴ کیلومتر مربع دارد. 
مرتفع‌ترین مکان جزیره، کوه توهی‌وی (Tohivea) با ۱۲۰۷ متر ارتفاع است.    


== پانویس ==