مدیریت دارایی بروکفیلد، (به انگلیسی: Brookfield Asset Management) شرکت خدمات مالی کانادایی است، که در زمینه مدیریت سرمایه‌گذاری و سرمایه‌گذاری در حوزه ساخت‌وساز املاک، ساخت نیروگاه‌های تولید برق، احداث زیرساخت‌های شهری و مبادله سهام فعالیت می‌نماید.
شرکت مدیریت دارایی بروکفیلد در سال ۱۸۹۹ توسط ویلیام مکنزی و فردریک استارک پیرسون در شهر سائوپائولو، برزیل تأسیس شد و در آغاز فعالیت براسکا نام داشت، که از ترکیب برزیل + کانادا اقتباس شده بود.
این شرکت در حال حاضر دارای سرمایه‌گذاری بالغ بر ۱۸۰ میلیارد دلار در کشورهای ایالات متحده آمریکا، استرالیا و خاورمیانه، آسیا، اروپا و آمریکای جنوبی می‌باشد. شمار کارکنان آن نیز بالغ بر ۲۴ هزار نفر بوده، که در بیش از ۱۰۰ شعبه و دفاتر این شرکت، در سرتاسر جهان، اشتغال دارند.
دفتر مرکزی شرکت بروکفیلد در شهر تورنتو، کانادا قرار دارد و دفاتر بین‌المللی آن نیز، در شهرهای نیویورک و سائوپائولو مستقر می‌باشند. سهام این شرکت در بازار بورس نیویورک، بورس اوراق بهادار تورنتو، بورس یورونکست و بورس سائوپائولو معامله می‌شود.


== منابع ==

 مشارکت‌کنندگان ویکی‌پدیا. «Brookfield Asset Management». در دانشنامهٔ ویکی‌پدیای انگلیسی ، بازبینی‌شده در ۲۱ مارس ۲۰۱۳.


== پیوند به بیرون ==
 وب‌گاه رسمی شرکت مدیریت دارایی بروکفیلد