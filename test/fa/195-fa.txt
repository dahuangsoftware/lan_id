جاناتان مرغ دریایی (به انگلیسی: Jonathan Livingston Seagull) حکایتی است در قالب رمان کوتاه که ریچارد باخ آن را نوشته است. این رمان در سال ۱۹۷۰ منتشر شده است. این داستان روایتگر یک مرغ نوروزی است که در مورد زندگی و پرواز می‌آموزد.
ترجمه این کتاب مصور در ایران نیز منتشر شده است.
مترجم اثر خانم سمینه صالحی درباره فصل چهارم کتاب می نویسد :
داستان جاناتان لیوینگستون مرغ دریایی پیش از این با سه فصل منتشر شده و در ایران نیز ترجمه های بسیاری از آن ارائه شده بود. چندی پیش نویسنده کتاب، ریچارد باخ ( بنا به دلایلی که خود در سخن آخر  ِ ویرایش جدید کتاب به آن اشاره کرده است)، اقدام به انتشار فصل چهارم این کتاب می کند و به این ترتیب داستان جاناتان به نحو چشمگیری متحول میشود.
در نسخه ی حاضر تلاش شد تا اجازه ای از نویسنده ی اثر جهت چاپ کتاب دریافت شود، که به نحوی ضمنی میسر شد. ریچارد باخ نامه ای را در پاسخ به درخواست مجوز انتشار کتاب، ارسال کرد که در بخش یادداشت مترجم قرار داده شده است.
متن پشت جلد :
این کتاب نغمه ای است برای روح و جان هایی که بس طولانی و خاموش با خویش زیسته اند. "جاناتان لیوینگستون مرغ دریایی" داستانی است برای کسانی که می دانند به جای فرسودن ردپای دیگران، جایی، راهی برتر برای زندگی وجود دارد؛ داستانی برای آن ها که آرزوی پرواز در سر دارند.
این حکایت کوچک، تلنگری است برای ما، که راهی که باید دنبال کنیم پیش از این، در درون مان مکتوب شده است. دیگران ممکن است نگاه مان کنند، اراده مان را تحسین کنند یا به ما کینه ورزند، اما تنها آزادی ما عشق ورزیدن است و انتخاب این که هر روز آن طور که آرزو داریم زندگی کنیم. 
جاناتان لیوینگستون مرغ دریایی (نسخه کامل به انضمام فصل چهارم)
نوشته : ریچارد باخ
ترجمه : سمینه صالحی
ناشر : مانوش
شابک : ۹۷۸۶۰۰۸۲۸۰۰۰۲
سال نشر : 1395
96 صفحه

چاپ نخست : پاییز 1395
چاپ دوم : بهار 1396


== منابع ==