تب نزله‌ای بدخیم گاوان (به انگلیسی: Bovine malignant catarrhal fever) یا به صورت مخفف (BMCF)، یک بیماری لنفوپرولیفراتیو کشنده می‌باشد که توسط گروهی از گاما هرپس ویروس‌های نشخوارکتتدگان به نام‌های آلسلافین هرپس ویروس 1 (AlHV-1 و هرپس ویروس گوسفندی 2 (OvHV-2 ایجاد می‌شود. این ویروس‌ها در میزبان مخزن یک عفونت پنهان ایجاد می‌کنند (گوسفند مخزن OvHV-2 و گوزن یالدار مخزن AlHV-1 می‌باشند) اما معمولاً در گاوها و دیگر سم دارانی همچون گوزن و گاو میش کشنده هستند.
BMCF در اماکنی که میزبان مخزن (گوسفند) و میزبان حساس (گاو) در نزدیکی هم نگه داری می‌شوند بیماری بسیار مهمی محسوب می‌شود.
شیوع این بیماری در گاوها معمولاً انفرادی و تک گیر است هرچند که عفونت نزدیک به ۴۰٪ در یک گله نیز گزارش شده است. دلیل این شیوع بالا ناشناخته است. برخی از گونه‌ها به نظر بسیار حساس تر هستند، بطور مثال گوزن‌های Pére Davids ، گاوهای Bali  و bison . بسیاری از گوزن‌ها در عرض ۴۸ ساعت و گاوهای bison در عرض سه پس از ظهور نشانه‌های اولیه روز تلف می‌شوند.


== علایم بالینی ==
شایع‌ترین فرم بیماری در سر و چشم‌ها بروز می‌کند. علایم شاخص عبارتند از: تب، دپرسیون، ترشحات چشم و بینی، ضایعات دهانی و پوزه، تورم عقده‌های لنفاوی، کدورت قرنیه که به کوری می‌انجامد، بی اشتهایی و اسهال. برخی از حیوانات درگیر دارای علایم عصبی هستند همچون آتاکسی، نیستاگموس و فشار دادن سر به موانع. علایم فوق حاد، علایم گوارشی و پوستی نیز توصیف شده‌اند. معمولاً مرگ در عرض ده روز رخ می‌دهد. میزان مرگ و میر در حیواناتی که علایم را نشان داده‌اند ۹۰ تا ۱۰۰ درصد می‌باشد.
درمان این بیماری فقط به صورت درمان حمایتی است.


== تشخیص ==
تشخیص BMCF وابسته به اخذ تاریخچه، جستجوی علایم بالینی، هیستوپاتولوژی، شناسایی آنتی بادی ضد ویروس در خون و بافت‌های درگیر توسط ELISA یا شناسایی DNA ویروس توسط PCR می‌باشد.


== واکسن ==
متأسفانه واکسنی برای پیشگیری این بیماری وجود ندارد.


== لینک‌های اضافه ==
 Current status of Bovine malignant catarrhal fever worldwide at OIE. WAHID Interface - OIE World Animal Health Information Database
 Disease card


== منابع ==