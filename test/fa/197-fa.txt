ملاقات (به انگلیسی: The Visit) یک فیلم در سبک کمدی ترسناک به نویسندگی و کارگردانی ام. نایت شیامالان است که در سال ۲۰۱۵ منتشر شد. ملاقات در تاریخ ۱۱ سپتامبر ۲۰۱۵ در ایالات متحده اکران شد.


== داستان ==
قرار است ربکا و تایلر یک هفته ای رانزد پدربزرگ و مادربزرگ مادری شان بگذارنند که پیشتر هرگز آن‌ها را ملاقات نکرده‌اند. ربکا تصمیم می‌گیرد یک فیلم مستند در مورد ملاقات با پدر بزرگ و مادر بزرگش جان و دوریس بسازد. شرح وقایع را تماشاچی از طریق دوربین ربکا شاهد است. جان و دوریس از آن دو درایستگاه قطار استقبال می‌کنند و نوه‌هایشان را به خانه دور افتاده‌شان می‌برند. جان به بچه‌ها می‌گوید که چون او و همسرش سالمند هستند زود می‌خوابند و بچه‌ها نباید بعد از نه و نیم شب بیدار بمانند یا از اتاقشان خارج شوند.
اتفاقات عجیب که شب‌ها در داخل خانه و روزها در اطراف آن رخ می‌دهد باعث می‌شود در روز ششم سفر ربکا و تایلر با مادرشان تماس بگیرند و از او بخواهند در اسرع وقت آن‌ها را از خانه پدربزرگ و مادربزرگشان خارج کند. در این لحظه لورتا مادر ربکا و تایلر متوجه می‌شود که جان و دوریس پدر بزرگ و مادر بزرگ واقعی بچه‌ها نیستند. او سراسیمه از بچه‌ها می‌خواهد از خانه خارج شوند ولی جان و دوریس آن‌هارا پیش از فرار دستگیر می‌کنند. در پی وقایعی که در شب آخر رخ می‌دهد معلوم می‌شود که جان و دوریس بیماران یک آسایشگاه روانی هستند که پدر بزرگ و مادر بزرگ واقعی ربکا و تایلر را به قتل رسانده‌اند و خودشان را جای آن‌ها جا زده‌اند. ربکا و تایلر نهایتاً موفق می‌شوند این دو را از پای در آورند و از خانه فرار کنند.


== منابع ==

 مشارکت‌کنندگان ویکی‌پدیا. «The Visit (2015 film)». در دانشنامهٔ ویکی‌پدیای انگلیسی ، بازبینی‌شده در ۱۶ ژوئن ۲۰۱۵.


== پیوند به بیرون ==
 ملاقات در بانک اطلاعات اینترنتی فیلم‌ها (IMDb)
 ملاقات در راتن تومیتوز