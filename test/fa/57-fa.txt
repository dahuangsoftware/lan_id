رباط مغبنی یا لیگامان اینگوینال (Inguinal ligament) نواری لیفی است که از توبرکول پوبیک به خار خاصره قدامی فوقانی متصل می‌شود. این رباط در ناحیه کشاله ران و زیر پوست لمس می‌شود. دیستال به نقطه وسط لیگامان اینگوینال، شریان فمورال در محل ورودش به ران قابل لمس می‌باشد.
این لیگامان در تشکیل کانال اینگوینال و فهم آناتومی فتق مغبنی بسیار مهم است. کانال اینگوینال مثل ناودانی است که به سمت پایین و داخل امتداد می‌یابد. این کانال در بالا و موازی لیگامان اینگوینال قرار دارد. در فتق اینگوینال ساک صفاقی وارد کانال اینگوینال می‌شود. اگر از حلقة عمقی اینگوینال وارد شود، فتق غیر مستقیم؛ و اگر از دیواره خلفی کانال اینگوینال عبور کند، فتق مستقیم نامیده می‌شود.


== جستارهای وابسته ==
رباط (لیگامان)
فتق مغبنی


== نگارخانه ==


== منابع ==
Gary A. Thibodeau. Anthony's Textbook of Anatomy & Physiology. Mosbyl, 2012. ISBN 9780323096003.