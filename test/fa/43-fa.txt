لگال اند جنرال، (به انگلیسی: Legal & General) شرکت خدمات مالی بریتانیایی و چندملیتی است، که در زمینه ارائه خدمات بیمه، مزایای بازنشستگی و مدیریت سرمایه‌گذاری فعالیت می‌نماید.
شرکت لگال اند جنرال در ماه ژوئن سال ۱۸۳۶ توسط سرجنت جان آدامز و ۵ وکیل دیگر راه‌اندازی شد و در حال حاضر دارای عملیات در کشورهای بریتانیا، مصر، فرانسه، آلمان، هند، هلند، ایالات متحده آمریکا و کشورهای عربی خلیج فارس می‌باشد.
در تاریخ ۳۱ دسامبر ۲۰۱۱ مجموع دارایی‌های شرکت لگال اند جنرال بیش از ۳۷۱ میلیارد پوند اعلام شد. دفتر مرکزی این شرکت در شهر لندن، بریتانیا قرار دارد و سهام آن در بازار بورس لندن معامله می‌شود.


== منابع ==

 مشارکت‌کنندگان ویکی‌پدیا. «Legal & General». در دانشنامهٔ ویکی‌پدیای انگلیسی ، بازبینی‌شده در ۲۱ مارس ۲۰۱۳.


== پیوند به بیرون ==
 وب‌گاه رسمی شرکت لگال اند جنرال