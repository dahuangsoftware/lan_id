قله امیری در ییلاق امیری در دهستان بالا لاریجان بخش لاریجان شهرستان آمل استان مازندران ایران واقع شده است. قله در رشته کوه‌های فیروزکوه واقع گردیده و از ناحیه غربی به‌آبادی‌های بزرگ ده‌گانه مشهوری چون هاره، لارین، ترا، اخازیر، اخا، شمس‌آباد، گل‌پاشا و وانا محدود می‌گردد.


== بررسی مکان‌نگاری قله ==
امیری از جمله ارتفاعات مهم و شاخص رشته کوه فیروز کوه محسوب می‌شود. قله در انتهای خط‌الرأس شرقی و غربی قرار گرفته که بر روی آن تعدادی ارتفاعات دیگر از جمله کوه کنیون به ارتفاع ۳۸۵۰ متر در منتهی‌الیه شرقی به چشم می‌خورند. دره عمیق رودخانه انیس در ضلع شمالی قراردارد. این کوهستان را همچنین باید سر چشمه رودخانه کلفسه و عمرک نامید.


== مسیر صعود به قله ==
برای دست یابی به این قله بزرگ باید از طریق جاده هراز خود را به‌آبادی‌های امیری آمل، حدوداً ۸ کیلومتر پس از گزنک، رسانید. جاده پر پیچ و خم را دنبال می‌کنیم تا به روستای هاره برسیم. روستا در مرتفع‌ترین نقطه دره قرار دارد.
قله در نزدیکی ما در سمت چپ جناح شمال شرقی دیده می‌شود. این مسیر ما را به گوسفند سرای بزگی در زیر قله که محل اسکان بهاره عشایر مهمان نواز و صمیمی شهمیرزاد و سنگسر است می‌رساند. دشتی که در بهار سرسبز و پرآب است اکنون کاملاً تهی گشته است و تنها سوز سردی بر آن حاکم است. راه را به سوی گردنه و قله صخره‌ای ۳۵۰۰ متری چمن خو ادامه داده و پس از رسیدن به آن از طریق یال سینه‌کش مانند جنوبی قله که شیب تندی دارد پس از عبور و تراورس کوتاهی از کنار چند تکه صخره کوچک با گام نهادن بر روی برف‌های تازه نشسته، خود را به قله می‌رسانیم.


== وضیعت قله در زمستان ==
زمستان امیری چون مناطق دیگر البرز سردسیر و با حجم سنگین برف همراه است و بهمن سراسر جناح‌های جنوبی قله را درمی‌نوردد و هوای منطقه به سرعت تغییر می‌کند.


== جستارهای وابسته ==
 امیری (آمل)
 فهرست کوه‌های ایران


== منابع ==