Giancarlo Antognoni, (* 1. dubna 1954, Marsciano) byl italský fotbalista. Nastupoval především na postu ofezivního záložníka.
S italskou fotbalovou reprezentací vyhrál mistrovství světa 1982. Hrál též na světovém šampionátu 1978 a mistrovství Evropy 1980, na obou skončili Italové na 4. místě. Celkem za národní tým odehrál 73 utkání a vstřelil v nich 7 gólů. Čtyřikrát vedl reprezentaci jako kapitán, své poslední utkání v ní sehrál proti Československu.
Patnáct sezón strávil v dresu ACF Fiorentina, jednou s Fiorentinou vyhrál italský pohár (1974/75). Závěr kariéry strávil ve švýcarském klubu Lausanne Sports.
Roku 2010 získal jako "legenda fotbalu" ocenění Golden Foot, čímž byl uveden do elitního klubu nejlepších fotbalistů historie.


== Reference ==