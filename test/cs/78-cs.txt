Ján Levoslav Bella pseudonym: Janko Pravdomil, Poludničan (4. září 1843 Liptovský Mikuláš, Uhersko – 25. květen 1936 Bratislava, Československo) byl slovenský duchovní, hudební skladatel, sbormistr a dirigent, hudební pedagog, hudební publicista a varhaník.


== Bodový životopis ==
1853–1861 studoval na gymnáziu v Levoči a v Banské Bystrici
1861–1863 studia teologie na semináři v Banské Bystrici
1863–1865 studia na univerzitě ve Vídni
1866 přijal kněžské svěcení
1928 dr.h.c. na Filozofické fakultě UK v Bratislavě
1865 působil v Banské Bystrici
1866 regenschori katedrálního chrámu
1869 městský kapelník v Kremnici
1881 pracoval jako varhaník v rumunském Sibiu, kde konvertoval na protestantismus a oženil se
profesor hudby, ředitel hudebního spolku
1901 sbormistr a dirigent pěveckého sboru Hermania
1916 žil ve Vídni
1917 žil Sibiu
1921 opět pracoval ve Vídni
1928 působil v Bratislavě


== Stručná charakteristika ==
Jedná se o výrazného reprezentanta slovenské hudby, který svojí rozsáhlou tvorbou přispěl k její emancipaci jakožto národní hudby na profesionální úrovni. Základy hudebního vzdělání získal od svých rodičů, prohloubil si jej na levočském gymnáziu, kde si osvojil jak základy hry na některé hudební nástroje, tak i hudební teorii a teorii skladby. Vzdělával se také u Jána Egryho v Banské Bystrici, kde zorganizoval pěvecký sbor a smyčcové kvarteto, pro které komponoval. V době svých teologických studií v Banské Bystrici zkomponoval instrumentální mše, moteta a světskou hudbu pro klavír apod. Pod vlivem Štefana Moyzese ukončil teologické studium na vídeňském semináři, kde byl varhaníkem a dirigentem.
V době svého působení v Banské Bystrici pod vlivem reprezentantů slovenského národního hnutí se stal předním bojovníkem za národní osvobození. Jedná se o autora první slovenské opery Kovář Wieland (1926), komorní hudby pro klavír, housle a klavír, smyčcová kvarteta, varhanní skladby, orchestrální skladby, písně s doprovodem klavíru, sbory, světské kantáty. Publikoval básně, články o hudbě, hudebně estetické eseje a úvahy o národní a církevní hudbě.
Jeho syn Rudolf Bella (1890–1973) se stal rovněž hudebním skladatelem a dirigentem. Vnučka Dagmar Bellová (1920–1999) byla koncertní klavíristkou a hudební pedagožkou.


== Odkazy ==


=== Reference ===
V tomto článku byl použit překlad textu z článku Ján Levoslav Bella na slovenské Wikipedii.


=== Literatura ===
Kdo byl kdo v našich dějinách ve 20. století. I., A–M / Milan Churaň a kol.. 2. vyd. Praha : Libri, 1998. 467 s. ISBN 80-85983-44-3. S. 35.  
Československý hudební slovník osob a institucí I. (A–L), 1963, Státní hudební vydavatelství, Praha, s. 71
Vladimír Godár: Ján Levoslav Bella. In: 100 slovenských skladateľov. Ed. Marián Jurík, Peter Zagar. Bratislava : Národné hudobné centrum, 1998, s. 35 – 36. (Dostupné ZDE.)


=== Externí odkazy ===
 Obrázky, zvuky či videa k tématu Ján Levoslav Bella ve Wikimedia Commons
Ján Levoslav Bella – Prvý slovenský skladateľ – profesionál (Slovenská národná knižnica)
Stručný životopis (Osobnosti.sk)
Svátek panenky. Skladba pro klavír na čtyři ruce komponovaná pro vnučku Dagmar. Jedna z posledních skladeb skladatele.


=== Související články ===
Slovenský biografický slovník