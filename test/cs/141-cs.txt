Krless je česká hudební skupina hrající evropskou hudbu vrcholného středověku.
Kapela vznikla v roce 1994 a od svého vzniku vydala čtyři řadová alba, kterých se prodalo přibližně 12000 kusů, poslední, Morbida v roce 2015. Kapela ve svých aranžích pracuje s původní melodií a textem písní z období 13.–15. století pocházejících z Francie, Turecka, Německa, Itálie, Španělska či Čech. Krless se zabývá hudbou světskou, nikoli hudbou duchovní.
Kapela vystupuje na historických slavnostech, trzích a koncertech po celém světě . Účinkuje v televizních a filmových pořadech (Johanka z Arcu, Princezna se sloníma nohama, Borgia) či hudebně doprovází divadelní představení. Leckdy se svou hudbou stojí i na velkých podiích ve zvučené verzi a jejich hudba dokáže posluchače řádně rozehřát.


== Sestava ==


=== Stálá sestava ===
Josef Vondráček
flétna, dudy, šalmaj, šalimo, rohy, perkuse, zpěv

Jan Klíma
cistra, šalmaj, dudy, perkuse, zpěv

Martin Hrbek
fidula, cistra, zpěv

Petr Marek
bicí, perkuse, zpěv


=== Občasní hosté ===
Ondřej Kuchař
cistra, šalmaj, zpěv

Radek Seidl
zpěv, kvintern, šalmaje, rohy

Mirek Holan
cistra, kvinterna, trumšajt


== Diskografie ==
Morbida
rok: 2015, čas: 53:16, nosič: CD

Ecce Krless
rok: 2005, čas: 63:47, nosič: CD

Hoyetoe
rok: 2000, čas: 55:40, nosič: CD

Krless - hudci písní nejstarších
rok: 1998, čas: 61:10, nosič: CD, MC


== Odkazy ==


=== Reference ===


=== Související články ===
Středověká hudba
Radek Seidl


=== Externí odkazy ===
Oficiální stránky kapely
Profil kapely na stránkách RockMag.cz