Hillova letecká základna či letecká základna Hill (anglicky Hill Air Force Base; IATA: HIF, ICAO: KHIF) je hlavní letecká základna Letectva Spojených států, nacházející se v severním Utahu jižně od města Ogden, poblíž měst Clearfield, Roy, Sunset a Layton. Leží asi 48 kilometrů severně od Salt Lake City. Základna je pojmenovaná na počest majora Ployera Petera Hilla, který zahynul při testování prototypu bombardovacího letounu Boeing B-17 Flying Fortress, známého jako „Letecká pevnost.“ Na základně se nachází letecké logistické centrum Ogden spadající pod Air Force Materiel Command (AFMC). Toto centrum je jedním ze tří leteckých logistických center amerického vojenského letectva a jeho velitelem je k roku 2010 generálmajor Andrew E. Busch.


== Reference ==
V tomto článku byl použit překlad textu z článku Hill Air Force Base na anglické Wikipedii.


== Externí odkazy ==
 Obrázky, zvuky či videa k tématu Hillova letecká základna ve Wikimedia Commons
(anglicky) Oficiální internetové stránky