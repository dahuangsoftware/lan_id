Sofi Oksanen (* 7.ledna 1977, Jyväskylä, Finsko) je finská spisovatelka finsko-estonského původu.


== Život ==
Narodila se ve Finsku v rodině finského otce a estonské matky, která v roce 1970 emigrovala ze Sovětského svazu. Vystudovala literaturu na Jyväskylské a Helsinské univerzitě. Později studovala dramaturgii na Divadelní akademii v Helsinkách.
V roce 2009 ji největší estonský deník Postimees vyhlásil Osobností roku. Estonský prezident Toomas Hendrik Ilves ji v roce 2010 udělil Řád kříže země Panny Marie čtvrtého řádu.


== Dílo ==
2003 Stalinovy krávy (Stalinin lehmät), český překlad Linda Dejdarová, Odeon, 2012, ISBN 978-80-207-1405-3
2005 Baby Jane, vydání českého překladu je plánováno na druhou polovinu roku 2014
2008 Očista (Puhdistus). Překlad Jan Petr Velkoborský. Praha : Odeon, 2010. ISBN 978-80-207-1319-3.   – původně divadelní hra z roku 2007, přepracováno jako román v roce 2008. V Českém rozhlasu zpracováno jako dvanáctidílná četba na pokračování v roce 2012 v rámci projektu Severský rok. Překlad: Jan Petr Velkoborský dramatizace: Vladimíra Bezdíčková, režie Aleš Vrzák, čtou: Miroslav Táborský, Daniela Kolářová a Magdaléna Borová.


== Ocenění díla ==
Dílo Očista bylo oceněno:

2008 Cena Finlandia,
2009 Runebergova cena (Runeberg-palkinto),
2010 Literární cena Severské rady,
2010 Prix Femina Étranger (první finské dílo, které tuto cenu získalo).


== Odkazy ==


=== Reference ===


=== Externí odkazy ===
 Obrázky, zvuky či videa k tématu Sofi-Elina Oksanen ve Wikimedia Commons
Finka, jež Estoncům pere dějiny – rozhovor se Sofi Oksanen (MF Dnes, 28.12. 2010)
Četba na pokračování z románu Sofi Oksanen: Očista
(anglicky) vlastní webové stránky