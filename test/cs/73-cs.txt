Mgr. Ladislav Fládr (27. června 1935 v Chlumčanech u Plzně - 29. srpna 2007 v Plzni) byl český sochař, medailér a pedagog.


== Osobní život ==
Studoval na Pedagogické fakultě v Plzni a v Prešově obor matematika a výtvarná výchova. Dlouhodobě působil jako ředitel Základní umělecké školy v Plzni, kde učil hlavně modelování a žákům byl příkladem svou vlastní sochařskou prací. V rámci své pedagogické činnosti vydal učebnici Modelování. Již od roku 1964 byl členem Svazu československých výtvarných umělců. Dále byl členem Unie výtvarných umělců (UVU) plzeňské oblasti a Asociace umělců medailerů v Praze. Ve své sochařské tvorbě se v podstatě neodchýlil od základního východiska, jímž se mu provždy stal kubismus. Náměty pro svá díla čerpal z každodenního života a z trvalých hodnot - žena, milenci, rodina, děti, lidské činnosti a práce. K vytváření svých děl používal různorodý materiál: kámen, šamot, pálená hlína, cement, cín, bronz. Vytvořil téměř dvě desítky rozměrných exteriérových plastik, keramických stěn a reliéfů na mnoha místech regionu např.: v Plzni, Tachově, Domažlicích, Rokycanech, Klatovech, Nýřanech a Horažďovicích. Z oblasti medailí a plaket je nejznámější Pamětní medaile lékařské fakulty Univerzity Karlovy v Plzni. V rámci prezentace s FIDEM se zúčastňoval zahraničních výstav.


== Výstavy (sochy, plastiky a reliéfy) ==


=== Samostatné (výběr) ===
1960 - Muzeum Chodska, Domažlice,
1961 - Ostrov nad Ohří,
1964 - Plzeň,
1969 - Galerie díla, Plzeň,
1981 - České Budějovice,
1982 - Galerie Cheb,
1983 - Kulturní středisko Luna, Plzeň,
1984 - Galerie díla, Plzeň,
1995 - Abensberg, SRN
1997 - Výstavní síň Díla, Plzeň,
1998 - Muzeum Blovice,
2001 - Galerie J.Trnky, Plzeň,
2005 - Galerie Tábor,
2008 - Galerie města Plzně,
2008 - ART Centrum, Český Krumlov,


=== Společné ===
1967 - Výstava mladých ÚLUV, Praha,
1968 - Salón mladých ÚLUV, Praha,
1969 - Oldenburg, SRN
1969 - Bienále, Cheb,
1969 - Krakov, PL
1979 - Mánes, Praha,
1986 - Mánes, Praha,
1987 - Berlín, Německo
1988 - Mánes, Praha,
2001 - Regensburg, Německo
2001 - Ohlasy kubismu v Plzni - Glaerie, Plzeň,
2006 - ZPČ Galerie UVU plzeňské oblasti, Plzeň,
2009 - ZPČ Muzeum UVU plzeňské oblasti, Plzeň,


=== Výstavy (medaile, plakety) ===
1989 - II. Mezinárodní kvadrienále medailí, Kremnice, SK (ČSR)
1991 - České dějiny na plaketě a medaili, Pražský hrad, Praha,
1992 - První salón české medaile, Brno,
1994 - Akt na medaili a plaketě, Brno,
1996 - Česká medaile 1887 - 1996, Pražský hrad, Praha,
1999 - Třetí salón medaile a plakety, Jablonec nad Nisou, Jihlava,
2004 - Čtvrtý salón medaile, Uherské Hradiště, Hradec Králové, Plzeň, Praha,
2004 - FIDEM XXIX Lisabon, Portugalsko
2007 - FIDEM XXX Colorado Springs, Colorado, USA
2008 - Současné české medailerské umění 1997 - 2007, Národní Muzeum, Praha,


=== Zastoupení ve sbírkách ===
Národní galerie v Praze, Praha,
Západočeská galerie v Plzni, Plzeň,
Galerie výtvarného umění v Chebu, Cheb,
Galerie umění v Karlových Varech , Karlovy Vary,
Muzeum a galerie v Klatovech, galerie Klenová, Klatovy, Lenová,
Muzeum, Blovice,
Artotéka města Plzně, Plzeň,
Galerie a sbírky v Německu a Dánsku - Waldsassenm, Oldenburg, Bonn, Německo, Dánsko
Sverdlovsk, Rusko
Soukromé sbírky v České republice, Slovenské republice, Rusku, Německu, USA a Dánsku


== Odkazy ==


=== Externí odkazy ===
Seznam děl v Souborném katalogu ČR, jejichž autorem nebo tématem je Ladislav Fládr
Informační systém abART:Ladislav Fládr