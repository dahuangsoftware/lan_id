Marvin Gaye, rodným jménem Marvin Pentz Gay, Jr. (2. dubna 1939 – 1. dubna 1984), byl americký soulový zpěvák, původem z Washingtonu.


== Hudební kariéra ==
Na prvních studiových nahrávkách se objevil v roce 1957 jako člen skupiny Marquees, v roce 1960 odchází do Detroitu, aby vydal svoji první sólovou nahrávku. Deska Let Your Conscience By Your Guide však neuspěla a podobný osud stihl i debut Soulful Moods. Naopak velký úspěch slavil první singl z druhé desky s názvem „Stubborn Kind Of Fellow“, který napsal společně s Williamem Stevensonem a Georgem Gordym.
Často zpíval i duety, nejznámější byl ve dvojici s Tammi Terrellovou v letech 1967–1969. Terrellová však v roce 1970 zemřela na mozkový nádor, přestože tím byl značně psychicky zničený nahrál jednu ze svých nejúspěšnějších desek What’s Going On s velmi úspěšným stejnojmenným singlem. Od nahrávací společnosti Motown Records obdržel naprostou hudební svobodu a také 1 milion dolarů. Tento výdělek mu zajistil postavení tehdy nejlépe placeného zpěváka černé pleti. Albem Let’s Get It On pokračoval ve velmi úspěšném období (největší hity: „Come Get to This“, „You Sure Love to Ball“ a „Distant Lover“). Nejlepší hudební léta pomyslně završil nahrávkou Live at the London Palladium (více než 2 miliony prodaných kusů).
Přes komerční úspěchy desek ve 2. polovině 70. let měl značné osobní problémy (drogy, finanční těžkosti atd.). V roce 1981 přechází od firmy Motown k CBS (Columbia Records), kde v následujícím roce natáčí úspěšný singl „(Sexual) Healing a album Let´s Get It On“ (1973). Dne 1. dubna 1984 ho při hádce zastřelil vlastní otec.


== Diskografie ==
1961 Soulful Moods
1963 That Stubborn Kinda Fellow
1964 When I’m Alone I Cry
1964 Together (mit Mary Wells)
1965 A Tribute to the Great Nat King Cole
1965 Moods Of Marvin Gaye
1966 Take Two
1966 Marvin Gaye & Kim Weston
1967 United
1968 You’re All I Need
1968 In The Groove (I Heard It Through The Grapevine)
1969 MPG
1969 Easy
1970 That’s The Way Love Is
1971 What’s Going On
1972 Trouble Man
1973 Diana and Marvin
1973 Let’s Get It On
1976 Live
1976 I Want You
1977 Live At London Palladium
1978 Here, My Dear
1981 In Our Lifetime
1982 Midnight Love
1982 Sexual Healing
1983 Every Great Motown Hit Of Marvin Gaye
1985 Dream Of A Lifetime
1985 Romantically Yours


== Filmografie ==
1965 The T.A.M.I. Show
1969 The Ballad of Andy Crocker
1971 Chrome & Hot Leather
1972 Trouble Man
1973 Save the Children


== Reference ==
V tomto článku byl použit překlad textu z článku Marvin Gaye na anglické Wikipedii.


== Externí odkazy ==
 Obrázky, zvuky či videa k tématu Marvin Gaye ve Wikimedia Commons
(anglicky) www.marvin-gaye.co.uk
(anglicky) www.marvingayepage.net