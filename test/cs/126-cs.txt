Jindřich Hybler (31. prosince 1891 Semily – 2. února 1966 Praha) byl český sbormistr a hudební skladatel.


== Život ==
Nejprve studoval na soukromé varhanní škole A. J. Černého v Praze. Vystudoval hudební vědu na Karlově univerzitě. Ve skladbě byl jeho učitelem Josef Bohuslav Foerster. Vzniklo mezi nimi hluboké přátelství a Hybler se později stal jeho osobním tajemníkem a jednatelem Foersterovy společnosti.
Již během studiích působil v několika hudebních tělesech jako hráč na violu. Byl sbormistrem Akademického pěveckého sboru a dirigentem orchestru Hudební jednoty vysokých škol pražských. Spolupracoval při organizování hudebního života na kůru mariánského poutního kostela Navštívení Panny Marie v Bozkově. Od ledna roku 1944 byl ředitelem hudební školy v Semilech, kam dojížděl z Prahy. Po neshodách s komunistickým vedením obce na své místo rezignoval a v padesátých letech byl dokonce vězněn.


== Dílo ==
Zkomponoval na 50 skladeb. Většinu jeho díla tvoří skladby vokální. Zhudebňoval verše předních českých básníků: Antonína Klášterského, Antonína Sovy, Viktora Dyka, Karla Tomana, či Josefa Václava Sládka. Pozornost věnoval i hudbě chrámové.


=== Sbory ===
Starosvětské písničky a jiné písně op. 3 (1916)
Do písně se to krátce dá op. 4
Čtyři mužské sbory op. 6
Stromu svobody op. 11
Podél cesty op. 25
Dva smíšené sbory op. 28
Dva ženské sbory op. 34
Tři mužské sbory op. 37 a 48 (Jan Neruda, 1937)
Tři ženské sbory op. 38


=== Jevištní díla ===
Odchod op. 14 (opera)
Na okraji města op. 18 (melodram)


=== Kantáty ===
Jitřní zpěv před osvobozením op. 15
Zpěv země op. 29
Dedikace op. 31
Sierra ventana op. 35
V zemi české (1944, stejný název má vokální symfonie z roku 1954)


=== Písně ===
Melancholická pouť op. 1
Tři zpěvy op. 2
Sluneční hodiny op. 5
Osamělý večer op. 7
Genrokuodori op. 22 (na slova japonské poesie)
Groteskní smutky op. 23
V kraji, kde je zima op. 30
Hvězdy nad domovem (čestný diplom ze soutěže ve Vercelli 1957)


=== Komorní skladby ===
Duo pro housle a violoncello (1926)
Stezka (klavírní suita, 1927)
Smyčcový kvartet (1927)
Duo pro housle a klavír (1929)
Fantasie pro klavír (1956)


== Literatura ==
Československý hudební slovník I (A–L), 1963, SHV, Praha
Josef Zumr: Hledání hudebních kořenů. Zpravodaj Pěveckého sdružení pražských učitelů, č. 75, 2006 (dostupné na [1])
Jiří Kurfiřt: Hudba na bozkovském kůru, Semily, 2005


== Externí odkazy ==
Seznam děl v Souborném katalogu ČR, jejichž autorem nebo tématem je Jindřich Hybler
Osobnosti Semilska
60 let uměleckého školství v Semilech