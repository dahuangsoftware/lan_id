Čang Ce-tuan (čínsky pchin-jinem Zhāng Zéduān, znaky zjednodušené 张择端, tradiční 張擇端; 1085–1145) byl čínský malíř žijící v říši Sung během přechodu od Severní k Jižní Sung. Patřil k prvním malířům krajin ve stylu šan-šuej (doslova „hory a řeky“).


== Jména ==
Čang Ce-tuan používal zdvořilostní jméno Čeng-tao (čínsky pchin-jinem Zhèng​dào, znaky 正道, doslova „Správná cesta“).


== Život ==
Čang byl rodák z Tung-wu (současný Ču-čcheng v provincii Šan-tung). Stal se dvorským malířem v Kchaj-fengu, hlavním městě říše Sung. V důsledku pádu sungské vlády v severní Číně jeho obrazy často vyjadřovaly kritiku sociálních podmínek panujících v zemi.
Jeho nejvýznamnějším dílem je Svátek čching-ming na řece, 25,5 cm vysoký a 525 cm široký svitkový obraz ukazující slavnost svátku čching-ming v miliónovém Kchaj-fengu. Malba detailně a komplexně zobrazující život metropole. Proslavila se po celé Číně, ještě o dvě století později jeden z císařů říše Jüan napsal poemu opěvující obraz. V 18. století vzniklo populární přepracování díla.


== Reference ==

 Obrázky, zvuky či videa k tématu Čang Ce-tuan ve Wikimedia Commons