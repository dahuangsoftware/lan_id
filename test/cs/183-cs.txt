Zvon Václav z r. 1542 z katedrály svatého Víta, Václava a Vojtěcha na Pražském hradě vyrobili zvonaři Ondřej Pražský a Matyáš Pražský. Dolní průměr zvonu je 176 cm, nachází se na něm latinský nápis.


== Rozměry ==
Dolní průměr: 176 cm.
Výška: 130 cm bez koruny, 142 cm s korunou.
Hmotnost: 80 centnýřů, tj. asi 4500 kg.


== Popis zvonu ==
Koruna: čtyři ucha s akantovým pletencem.
Čepec: třířádkový nápis, mezi řádky akantové lístky s pruty:
Pod tím ornamentální pás z úponků a akantových listů, široký 11 cm, opakující se po 15 cm.
Krk:
reliéf sv. Václava, po stranách zvonek a džbán,
na protější straně reliéf sv. Víta, po stranách konev a neurčený reliéf, pod tím znak svatovítské kapituly.

Věnec: na každé straně jeden medailon evangelisty (průměr 7 cm), pod tím ornamentální vlnovka - stonek, v záhybech lupeny viné révy a hrozny.


== Původ zvonu ==
Zvon byl vyroben náhradou za zvon, zničený požárem Pražského hradu v r. 1541. K jeho výrobě byly použity střepy zvonu Patron.


== Zavěšení a stav zvonu ==
Zvon je zavěšen na dřevěné hlavě v ocelové konstrukci společné pro zvon Sv. Josef a Sv. Jan Křtitel. Zvon je v dobrém stavu.
Má dvě zvonická ráhna s provazy, avšak k jeho rozhoupání a udržení v 15 minutovém provozu postačí jeden statný trénovaný zvoník.


== Zajímavosti ==
Srdce zvonu bylo v minulosti svařováno, v r. 2000 prasklo a bylo pořízeno nové v dílně Petra Manouška na Zbraslavi.
Zvuk zvonu, přestože harmonický, představuje poměrně vysokou hladinu hlasitosti. Podle našich měření (dobrovolných svatovítských zvoníků pana Františka Kardinála Tomáška) z roku 1969 je hladina hlasitosti zvuku 1 m od úderu zvonu Zikmund 120 dB (decibelů) a u zvonu Václav 110 dB, taktéž ve vzdálenosti 1 m od úderu (rány) zvonu Václav, při maximálním výkyvu.


== Literatura ==
KYBALOVÁ, Ludmila. Pražské zvony. Praha: Nakladatelství československých výtvarných umělců, 1958.
PODLAHA, Antonín, HILBERT, Kamil. Soupis památek historických a uměleckých. Hradčany I - Metropolitní chrám svatého Víta. Praha 1906.
RYBIČKA, Antonín. O českém zvonařství. Praha: Královská česká společnost nauk, 1886.