Drahomíra Matznerová-Chvátalová je česká varhanice.


== Život ==
V roce 1990 vystudovala Pražskou konzervatoř pod vedením profesora Jana Hory. O šest let později, v roce 1996, dokončila Akademii múzických umění ve třídě profesora Jaroslava Tůmy. V době studií se zúčastnila řady varhanních kurzů v Čechách, Holandsku a ve Francii pod vedením Petra Ebena, Martina Sandera, Heidi Emmertové, Jana Jongepiera a Jana Willema Janssena. Získala třetí cenu na Mezinárodní varhanní soutěži Petra Ebena.
Od roku 1995 působí jako titulární varhanice v kostele Panny Marie Vítězné v Praze na Malé Straně, kde v roce 2009 hrála rovněž papeži Benediktu XVI. Od roku 1996 je také varhanicí v obřadní síni Novoměstské radnice. Umělecky spolupracuje s předními sólisty. Kromě sólového hraní se věnuje doprovázení různých souborů, se kterými provedla řadu mší a oratorií.


== Koncertní činnost ==
Nahrává pro Českou televizi a Český rozhlas, pro které vytvořila záznamy premiér varhanních skladeb Jiřího Ropka, Jiřího Laburdy, Karla Skleničky a dalších. Pravidelně koncertuje v tuzemsku i v zahraničí.
Vystupovala na mezinárodních festivalech jako jsou Svatováclavské slavnosti, Pražské jaro, na Mezinárodním festivalu v Kutné Hoře, na Mezinárodním varhanním festivalu v Katedrále sv. Víta, na Festivalu komorní hudby v Českém Krumlově apod. Na podzim roku 2009 přednesla Koncert pro varhany a orchestr Francise Poulenca v rámci závěrečného večeru Malostranských komorních slavností.V roce 2013 vystoupila se Severočeskou filharmonií Teplice s Koncertem pro varhany a orchestr J. G. Rheinbergera a Symfonií pro varhany a orchestr A. Guilmanta, nebo na Mezinárodním varhanním festivalu v Olomouci. V roce 2014 vystoupila jako sólistka se Symfonickým orchestrem hlavního města Prahy FOK a v únoru 2017 vystoupí jako sólistka s Filharmonie Brno nebo ze Státní komorní orchestr Žilina


== Externí odkazy ==
http://prehravac.rozhlas.cz/audio/3561952
http://www.casopisharmonie.cz/kritiky/druhy-abonentni-koncert-brnenske-filharmonie-usima-autentika.html
Video ČT z Pražského jara
Recenze koncertu D. Matznerové
Recenze koncertu na Pražském jaru
www.matznerova.cz
http://www.radioteka.cz/detail/CRo_eshop_2875/Romanticke-varhany-Drahomira-Matznerova
http://www.ceskatelevize.cz/ct24/kultura/242460-tradicne-s-trubkou-v-olomouci-vrcholi-varhanni-festival/
http://hudebnirozhledy.scena.cz/www/index.php?page=clanek&id_clanku=2623