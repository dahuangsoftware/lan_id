Šuja (maďarsky Suja) je obec na Slovensku v okrese Žilina. V roce 2011 zde žilo 310 obyvatel. První písemná zmínka o obci pochází z roku 1393.


== Poloha ==
Obec leží v Rajecké kotlině, asi 1 kilometr jižně od města Rajec. Protéká jí řeka Rajčanka, která tak odděluje Malou Fatru a Súľovské vrchy. Šujou prochází spojnice Žiliny a Prievidze, silnice I/64.


== Dějiny ==
V minulosti obec patřila pod Lietavské panství. V obci se našly mince keltského kmene Eravisků a v oblasti Šuji existovalo sídliště Púchovské kultury z přelomu letopočtu.
V obci se narodil doc. Anton Dubec, slovenský pedagog a matematik.


=== Památky ===
V centru obce se nachází kaple se zvonicí postavená na přelomu 18. a 19. století. Jde o čtvercovou stavbu s půlkruhovým zakončením portálu.


== Turistika ==
Nachází se zde přírodní rezervace Šujské rašeliniště a přes sousední obce se dá dostat na hlavní hřeben Malé Fatry.


== Odkazy ==


=== Reference ===
V tomto článku byl použit překlad textu z článku Šuja na slovenské Wikipedii.


=== Externí odkazy ===
 Obrázky, zvuky či videa k tématu Šuja ve Wikimedia Commons
Stránky obce