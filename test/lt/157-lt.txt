Kazlų Rūdos rajonas – 1950–1962 m. LTSR administracinis teritorinis vienetas Lietuvos pietvakariuose, į pietvakarius nuo Kauno. Centras – Kazlų Rūda.


== Istorija ==
Rajonas sudarytas 1950 m. birželio 20 d. iš buvusios Kauno apskrities 12 apylinkių, Marijampolės apskrities 15 apylinkių, Šakių apskrities 5 apylinkių ir Vilkaviškio apskrities 2 apylinkių. 1950–1953 m. rajonas priklausė Kauno sričiai. 1962 m. kovo 31 d. panaikintas:
Kazlų Rūda, Bagotosios apylinkė, Gavaltuvos apylinkė, Užuoganų apylinkė ir Višakio Rūdos apylinkė perduotos Kapsuko rajonui;
Būdos apylinkė ir Jankų apylinkė perduotos Šakių rajonui;
Gudelių apylinkė, Petkeliškių apylinkė, Skriaudžių apylinkė ir Veiverių apylinkė perduotos Prienų rajonui.  
Rajone nuo 1951 m. gegužės 23 d. buvo leidžiamas laikraštis „Stalino keliu“, nuo 1961 m. lapkričio 18 d. iki 1962 m. kovo 31 d. – „Mūsų žodis“. 


== Šaltiniai ==