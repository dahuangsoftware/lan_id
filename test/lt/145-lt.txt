Tachas, Težas (lot. Tagus, isp. Tajo, port. Tejo) – upė Ispanijoje ir Portugalijoje; didžiausia Pirėnų pusiasalyje.
Tachas prasideda Mesetos plokščiakalnio rytuose ir įteka į Atlanto vandenyną, sudarydamas apie 45 km ilgio estuariją. Ispanijoje upė teka 716 km, 47 km upė skiria Ispanijos ir Portugalijos valstybinę sieną ir 275 km Tachas teka Portugalijoje. Portugalijoje, per Tacho upę, pastatytas ir didžiausias Europos tiltas – Vasko da Gama (Vasco da Gama). Tilto ilgis – 17,2 km; iš jų 10 km pastatyta per Tacho žiotis.
Didžiausi intakai: Charama, Guadarama, Alberčė, Tietaras, Alagonas, Zezerė (dešinieji), Guadiela, Algodoras, Iboras, Almontė, Saloras.
Upė yra vandeningiausia žiemą; taip pat naudojama drėkinimui. Tachas laivuojamas 185 km nuo Albarančio (Albarracín); iki Santareno (Santarem) plaukia jūros laivai.
Didžiausi miestai prie Tacho: Toledas (Toledo), Santarenas (Santarem); prie estuarijos – Lisabona (Lisbon).


== Nuoroda ==
Tacho upės hidrografija (isp.)