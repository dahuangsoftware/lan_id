Tiksis (rus. Тикси) – miesto tipo gyvenvietė Rusijoje, Jakutijos šiaurėje. Buluno rajono centras. Jūrų uostas prie Laptevų jūros Tiksio užutėkio, netoli Lenos žiočių. 5,7 tūkst. gyventojų (2005 m.).
Įkurtas 1933 m. kaip vienas iš Šiaurės jūrų kelio punktų. 1932 m. netoliese įkurta poliarinė stotis. Žvejyba ir žuvies konservų pramonė. Netoli išgaunamos rusvosios anglys. Tiksis – vienas šiauriausių Rusijos uostų. Navigacija tęsiasi ne ilgiau 3 mėnesių. Yra oro uostas.


== Nuorodos ==
Neoficiali miesto svetainė