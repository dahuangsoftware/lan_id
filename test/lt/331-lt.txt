Inverkargilas (angl. Invercargill, maor. Waihōpai) – miestas Naujojoje Zelandijoje, pačiuose Pietų salos pietuose, vienas labiausiai į pietus nutolusių pasaulio miestų. Įsikūręs prie Fovo sąsiaurio ir Oreti upės žiočių. Sautlando regiono administracinis centras.
Yra geležinkelis į Lyteltoną, plentai į Danidiną, Gorą ir Kvinstauną. Veikia aerodromas. Maisto (daugiausia mėsos) pramonė, apylinkėse verčiamasi žemės ūkiu. Veikia Pietų technologinis institutas. Vystomas turizmas (ekskursijos į Fjordlandą, Stiuarto salą ir kt.).
Yra „Rugby Park“ regbio stadionas.