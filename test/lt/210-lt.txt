Knipofija (lot. Kniphofia, angl. Red-hot poker, Torch lily, vok. Fackellilien) – Xanthorrhoeaceae šeimos augalų gentis, kurioje yra apie 70 rūšių, augančių Pietų ir Rytų Afrikoje. Be to, išvesta apie 200 veislių ir hibridų. Visų kerai sudaryti iš siaurų, ilgų, stačių, gausias skroteles sudarančių lapų kuokštų. Žydi nuo birželio iki rugsėjo mėn. Žiedų spalva ir aukštis priklauso nuo veislės, todėl knipofijos sąlyginai skirstomos į aukštaūges (žiedynai iškyla iki 1,5 m aukščio), vidutines (apie 1 m) ir smulkias.
Dauginamos kero dalimis, atžalomis ir sėklomis.
Lietuvoje auginama uoginė knipofija (Kniphofia uvaria).


== Nuorodos ==
Knipofijos (angl.)
Vikiteka