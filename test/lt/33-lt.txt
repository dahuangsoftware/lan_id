Karo veiksmų žurnalas (rus. журнал военных действий) – karo veiksmuose dalyvaujančio carinės Rusijos kariuomenės junginio (korpuso, divizijos) ar atskirojo dalinio štabe vestas žurnalas, kuriame aprašydavo visus vykstančius karo veiksmus.
Karo veiksmų žurnalus rašydavo štabuose dirbę Generalinio štabo karininkai, o kur jų nebūdavo – pulkų adjutantai ar juos pakeičiantys asmenys.
Dabar Rusijos kariuomenės karo veiksmų žurnalai yra labai svarbus istorinių žinių apie dalinių organizaciją, ginkluotę, ekipuotę, aprūpinimą maistu ir kt. šaltinis.
Karo metu visi transportai vesdavo kelio žurnalus (rus. путевой журнал). Apgultose tvirtovėse būdavo vedami specialūs apgulties žurnalai (rus. журнал осады), kuriuos rašydavo tranšej-majoras (rus. траншей-майор).