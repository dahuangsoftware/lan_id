Stefa Nosevičiūtė-Čepaitienė (g. 1926 m. vasario 2 d. Šiauliuose – 2001 m. birželio 7 d. Vilniuje) – lietuvių aktorė, režisierė, teatro pedagogė, Lietuvos muzikos akademijos (MA) profesorė.


== Biografija ==
Baigė Šiaulių 2-ąją vidurinę mokyklą.
Nuo 1948 m. iki 1993 m. buvo Lietuvos akademinio dramos teatro aktorė, Lietuvos valstybinės konservatorijos (vėliau – LMA) dėstytoja, profesorė. Vaidino kino filmuose „Kol nevėlu" (1957 m., rež. Julijus Fogelmanas, Vytautas Žalakevičius), "Dičiaus karjera" (1980 m., rež. Balys Bratkauskas). Lietuvos teatro sąjungos narė.
Stefa Nosevičiūtė buvo ištekėjusi; vyras – Jonas Čepaitis, aktorius.


== Kūryba ==
Vaidmenys teatre: Ona (J. Baltušio „Gieda gaideliai"), Tatjana (F. Dostojevskio „Stepančikovo dvaras ir jo gyventojai"), Antanina (A. Kuternickio „Fėjos Dražė variacijos"), Gasiulienė (P. Treinio „Ančiuko kryžius") ir kt.
Režisūriniai darbai – per 30 poezijos spektaklių. Pastatė spektaklius vaikams: A. Liobytės „Kupriukas muzikantas", „Meškos trobelė", K. Kubilinsko „Vėjo botagėlis", „Molio Motiejukas" ir kt.


== Bibliografija ==
Raiškusis žodis, 1964 m.
Scenos kalba, 1987 m.


== Apdovanojimai ==
Lietuvos TSR nusipelniusi artistė, 1974 m.


== Išnašos ==