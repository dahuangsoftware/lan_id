Serbai (serbiškai Срби, Srbi) – pietų slavų tauta, daugiausiai gyvenanti Serbijoje (6 212 838) bei Bosnijoje ir Hercegovinoje (1 479 930) (vienoje iš jos dviejų dalių – Serbų respublikoje – jie sudaro absoliučią gyventojų daugumą). Taip pat gan didelė bendruomenė yra Kroatijoje (186 633). Iš viso pasaulyje serbų yra ~9,5 mln.
Serbai kalba serbų kalba, pagal religiją dauguma jų – Serbijos ortodoksai.


== Kilmė ==
Pagal vieną iš hipotezių, V a. serbų ir sorbų bendri protėviai atsiskyrė nuo kitų slavų, o po to pasidalijo į dvi dalis. Viena dalis, baltieji serbai, vedami vadinamojo Nežinomojo kunigaikščio, per Karpatus atkeliavo į Balkanus, kur tapo dabartiniais serbais. Antroji dalis apsigyveno Elbės vidurupyje ir tapo sorbais.
Bizantijos imperatoriaus Konstantino VII Purpurinio veikale De Administrando Imperio aprašyta, kad Nežinomojo kunigaikščio brolis su dalimi serbų liko krašte, kuris dabar vadinasi Lužica.
Kita hipotezė teigia, kad etnonimai serbai ir sorbai atsirado nepriklausomai.


== Šaltiniai ==