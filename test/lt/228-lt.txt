Knygų serijoje apie Harį Poterį J.K. Rowling aprašo ne vien tik jauno burtininko Hario Poterio nuotykius, bet ir aprašo daug įvairių magiškų būtybių, kurių dauguma paimta iš įvairių mitų. Kai kurios būtybės, pavyzdžiui, namų elfas Dobis ar hipogrifas Kietasprandis padeda Hariui, tačiau nemažai būtybių Hariui kenkia.


== Magiškų būtybių rūšys ==
Knygose apie Harį Poterį yra minimos šios magiškos būtybės:
Grifas – gyvūnas, pusiau liūtas, pusiau erelis. Turi erelio galvą, priekines kojas ir sparnus, ir liūto galines kojas bei liemenį.
Vienaragis – panašus į arklį, tik turi kelių dvidešimties colių ilgio ragą ant kaktos ir visada yra baltas kaip sniegas.
Baziliskas – padaras, išsiritantis iš kiaušinio gaidžiui arba vištai susiporavus su gyvate arba rupūže. Atrodo kaip milžiniška gyvatė, gali žudyti žvilgsniu. Baziliskas dar vadinamas kokatrise.
Namų elfai – maži, vos pusės metro ūgio padarėliai ilgomis ausimis, neproporcingai didele galva ir akimis. Dažniausiai tarnauja burtininkams, nebent gauna drabužių.
Kentaurai turi žmogaus galvą, pečius rankas ir liemenį, bei arklio kūną. Jie mėgsta burti iš žvaigždžių, nekenčia burtininkų (išskyrus kentaurą Firenzį). Mėgstamiausias kentaurų ginklas – lankas.
Psichai – tamsos būtybės, skleidžiančios tik baimę. Saugo Azkabano kalėjimą.
Žemesniosios formos – tai tamsos jėgų pagalba atgaivinti mirusieji.
Akromantulos – turi aštuonias akis, spygliuotas kojas, yra žmogėdros. Nuodai ypatingai nuodingi ir nepaprastai brangūs (viena pinta 100 galeonų).
Hipogrifai – magiški gyvūnai panašūs į grifonus, tik turi ne liūto, o arklio užpakalinę dalį.
Kaukas – tai būtybė, pasiverčianti tuo, ko žmogus labiausiai bijo. Dėl šios savybės niekas nežino tikrojo kauko pavidalo. Kaukus galima įveikti tik juoku.
Testralis – panašus į arklio skeletą, mat jo kaulus aptraukia tik oda. Turi sparnus. Nors atrodo baugiai, nėra agresyvus. Minta dvėseliena. Testralius pamatyti gali tik tie, kas yra matę mirštantį žmogų.
Troliai – didelės dvikojės būtybės, dažniausiai gyvenančios kalnuose. Yra stiprios, bet labai neišmintingos.
Goblinai – bjaurios išvaizdos nykštukai. Valdo Gringotso banką, kuriame burtininkai laiko savo turtus.
Milžinai  – didžiuliai padarai užaugantys iki 30 metrų, jie atsparūs daugeliui kerų ir nekenčia prieš juos naudojamos magijos, bet vertina jos sukurtus daiktus, jei magija tarnauja milžinams. Burtininkai juos beveik išnaikinę, anksčiau buvę klajokliai priversti gyventi gentimis dėl to šie padarai nyksta.


== Personažai ==


=== Dobis ===
Dobis – knygos apie Harį Poterį veikėjas. Tai fantastinė būtybė, laisvas namų elfas. Antrame kurse jis vis bandė kad Haris Poteris nepakliūtų į Hogvartsą, o vėliau ir jį išmestų iš mokyklos. Vėliau Dobį išgelbėjo Haris Poteris, pamesdamas Liucijui Smirdžiui savo puskojinę, kurią vėliau pagavo būtent Dobis. Jis nuo 4 kurso dirba Hogvartse, kur gauna 1 galeono per mėnesį užmokestį ir 1 išeiginę per mėnesį. Šis namų elfas, taip pat ketvirtame kurse, išgelbėja Harį Poterį, Burtų trikovės turnyro pradžioje įduodamas jam saują žiaunažolių, kurios paskui pasitarnauja Hariui gelbstint Ronį. Už tai jis gauna krūvą savo taip mėgstamų margų puskojinių.


=== Foksas ===
Dumbldoro feniksas. Antroje dalyje išgelbėjo Hariui gyvybę


=== Firenzis ===
Firenzis yra kentauras, gyvenantis Uždraustajame Miške. Jis išgelbsti Harį Poterį nuo Voldemorto I kurse.
Vėliau V kurse profesorė Ambridž atleido iš darbo profesorę Treloni, todėl Dumbldoras paprašė Firenzio tapti nauju ateities būrimo mokytoju (tuo Ambridž buvo labai nepatenkinta). Už tai kiti kentaurai jį išvarė iš Uždraustojo Miško, manydami, kad jis išdavė mokiniams kentaurų paslaptis. Hagridas sutrukdė kentaurams nužudyti Firenzį, ir nuo to laiko jis taip pat nebepageidaujamas Uždraustajame miške. Per Firenzio pamokas Haris ir Ronis suvokia, kad jam svarbiau ne išmokyti, ką žino pats, bet išaiškinti, kad ateities spėjimu negalima per daug pasikliauti. VI kurse Firenzis moko pasikeisdamas su Treloni. Septintos Hario Poterio knygos pabaigoje, Firenzis kovoja su Mirties valgytojais. Ray Fearon vaidino Firenzį filme Haris Poteris ir Išminties akmuo.


=== Hedviga ===
Haris Poteris laikė sniego baltumo pelėdą vardu Hedviga. Ji žuvo 7-oje dalyje per pabėgimą. Ronis Vizlis laikė seną žiurkę vardu Susna, kuri pasirodo buvo animagas Piteris Trumpulis. Vėliau Ronis gavo pelėdą vardu Kiaulialiūknė. O Hermiona Ikyrėlė nusipirko rusvą katiną vardu Banditas, kuris ištikimai tarnavo Sirijui Blekui 3-ioje dalyje.


=== Hokė ===
Apie ją buvo paminėta šeštojoje knygoje. Mirė Azkabane nes buvo apkaltinta savo šeimininkės (Hepsibos Smit) mirtimi, esą ši įpylusi užnuodyto cukraus į šeimininkės vakarinę kakavą, bet iš tikrųjų jos šeimininkę nužudė Tomas Marvolas Ridlis (Valdovas Voldemortas), nes norėjo iš jos pavogti du labai brangius daiktus (Helgos Švilpynės puodelį ir Salazaro Klastuolio medalioną), kuriuos vėliau pavertė Horokrusais.


=== Padaras ===

Padaras – namų elfas, priklausęs Blekų šeimai ir jo pažiūros yra tokios pačios, kaip ir Blekų. Po Sirijaus Bleko mirties Padaras atiteko Hariui Poteriui ir jo įsakymu dirba, nors ir nenoriai, Hogvartse kartu su kitais namų elfais.
Padaras tarnavo Blekams, „kilmingiausiai ir seniausiai burtininkų giminei". Kai Sirijus Blekas liko vienintelis gyvas iš Blekų šeimos vyrų, namų elfas atiteko jam ir gyveno Sirijaus namuose Londone, Grimaldžio aikštėje 12. Padaro santykiai su šeimininku buvo panašūs į kito namų elfo, Dobio, santykius su Liucijumi Smirdžiumi – abu šeimininkai elfų negerbė, juos engė ir žemino jų orumą.
Padaras nekentė savo šeimininko, nes šis išdavė savo motiną, Valburgą Blek (Walburga Black), kurią elfas dievino. Padarui proga išsprukti iš namų pasitaikė tuomet, kai Sirijus įsiutęs jam suriko „Lauk“. Jis nuėjo tiesiai pas vienintelį Blekų giminės atstovą, kurį jis gerbė – Sirijaus pusseserę Narcisą, Liucijaus Smirdžiaus žmoną.
Liucijus Smirdžius, vykdydamas Valdovo Voldemorto įsakymą, liepė Padarui pameluoti Hariui Poteriui, jei šis susisiektų su Sirijaus namais per Kelionmilčių tinklą, kad jo šeimininko nėra namie. Padaras galėjo meluoti Hariui savęs nebausdamas, mat šis nebuvo jo šeimininkas. Vėliau Padaras pakilo į palėpę; Sirijus manė, jog jis ten buvo visą laiką.
Padaras įvykdė Smirdžiaus užduotį – pamelavo Hariui, todėl šis nuskubėjo į Paslapčių departamentą, manydamas, jog Sirijus pakliuvo į bėdą. Tai sužinojęs Sirijus, kurio ten nebuvo, tučtuojau išvyko paskui jį padėti jam, bet žuvo besikaudamas su savo pussesere Belatriks Lestreindž (Bellatrix Lestrange).
Po Sirijaus mirties Padaras atiteko Hariui, tačiau šis nepanoro jo laikyti prie savęs ir liepė jam vykti į Hogvartso virtuvę dirbti kartu su kitais namų elfais. Tačiau Hariui prireikė namų elfo tarnystės – Hogvartse jis kartu su kitu namų elfų Dobiu Hario nurodymu sekė Draką Smirdžių, mat Haris norėjo sužinoti, kur Smirdžius dingsta ir kodėl Haris jo nemato Plėšiko plane, nors ir mažai tepagelbėjo. Elfai Hariui pranešė, jog Smirdžius būna Kambaryje iki pareikalavimo.
Nežinoma, koks aktorius įgarsins Padarą kituose filmuose apie Harį Poterį; tačiau J. K. Rowling yra pareiškusi, jog septintojoje knygoje „Haris Poteris ir Mirties Relikvijos“ jis suvaidins svarbų vaidmenį ir liepė filmo kūrėjams įtraukti šį personažą, nors iš pradžių neketinta to daryti.


=== Nadžinė ===
Voldemorto gyvatė. Dar šeštasis horokrusas. Septintoje dalyje ją nužudė Nevilis Nevėkšla.


=== Akilanda ===
Akilanda (angl. Peeves) – Hogvartso poltergeistas. Nežinoma nei gimimo, nei mirties data, nei aplinkybės. Paprastai nebijo nieko, išskyrus Kruvinąjį Baroną ir Hogvartso direktorių. Mėgsta krėsti eibes. Nepasižymi išmone. Yra ypač nemėgstamas Argo Filčo. Akilandos karaliavimo viršūnė buvo po Fredžio ir Džordžo Vizlių skrydžio į laisvę.


=== Vinkė ===
Ji buvo Barčio Susitraukėlio vyresniojo namų elfė. Vinkė iš pradžių dirbo Susitraukėliui, bet paskui Bartemijus ją išvarė kam ji nesėdėjusi palapinėje ir kodėl neva iššaukusi Tamsos Ženklą, ir po to ji dirbo Hogvartse. Pasirodo, ji visą laiką dirbo ne tiek Bartemijui Susitraukėliui vyresniąjam, o jaunesniąjam Susitraukėliui, kadangi šis pabėgo iš Azkabano, o Vinkė jį prižiūrėjo, rūpinosi juo ir saugojo.