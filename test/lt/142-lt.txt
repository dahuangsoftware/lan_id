Čumbi slėnis – kalnų slėnis Aukštuosiuose Himalajuose, padalintas tarp Kinijos ir Indijos (Sikimo), įsiskverbčęs tarp Sikimo valstijos ir Butano. Slėnis yra maždaug 3000 m aukštyje, jam būdingas palyginti švelnus klimatas, žydi pavasarį. Su Indijos subkontinentu susisiekia per dvi labai svarbias perėjas: Nathu la ir Dželep la, todėl per jį visada ėjo labai svarbūs prekybiniai keliai tarp Indijos ir Tibeto.


== Gyventojai ==
Slėnio etninė grupė yra gromai, kurie beveik per pusę padalinti tarp Sikimo ir Kinijos. Jie kalba tibetiečių grupės kalba: gromų kalba. Manoma, kad šios etninės grupės atstovai apgyvendino Himalajų vidurines kalvas piečiau, ir iš jų palikuonių susiformavo bhutijų ir ngalopų etninės grupės. Kinijos tautinėje sistemoje gromai priskiriami tibetiečių tautai.
Gromai išpažįsta Tibeto budizmą, kultūriškai labai panašūs į tibetiečius.


== Istorija ==
Slėnis pirmiausia buvo įjungtas į Tibeto valstybės sudėtį. Tai atsitiko tarp 1670 ir 1685 m., Tibetą valdant V Dalai Lamai. Per slėnį kėlėsi britų kariai 1904 m.