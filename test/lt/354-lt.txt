2015 m. žemės drebėjimas Nepale įvyko 2015 m. balandžio 25 d. 11:56 val. vietos laiku. Žemės drebėjimo stiprumas buvo 7,8 (Mw). Drebėjimo epicentras buvo Lamjungo rajone šalies centrinėje dalyje. Hipocentras siekė 15 km gylį.
Šis žemės drebėjimas yra pats smarkiausias šalyje per 80 metų. Daugiau nei 8000 žmonių žuvo keturiose šalyse – Nepale, Indijoje, Kinijoje ir Bangladeše. Žemės drebėjimas sunaikino daug istorinių pastatų, kai kurie jų buvo įrašyti į UNESCO paveldo sąrašą, tarp jų ir Katmandu slėnis. 
Pirminis žemės drebėjimas truko 20 s. Po jo įvyko 25 kiti žemės drebėjimai galingesni nei 4,5 Mw, įskaitant ir vieną 6,6 Mw stiprumo žemės drebėjimą, kuris įvyko 5 minutės po pirminio drebėjimo.
Skaičiuojama, kad žemės drebėjimas padarė 3-3,5 milijardų JAV dolerių žalą.
Po dviejų dienų aukų skaičius pasiekė 4 010.
Oficialiai šis žemės drebėjimas nusinešė 8 413 žmonių gyvybes, dar 17 576 buvo sužeisti, 260 žmonių dingo.
Gegužės 12 d. įvyko dar vienas stiprus žemės drebėjimas – jis siekė 7,3 (Mw) balus, o epicentras buvo netoli Kinijos sienos, tarp Everesto ir Katmandu. Šio drebėjimo metu žuvo 68 žmonės, daugiau nei 1 100 sužeista. 


== Šaltiniai ==