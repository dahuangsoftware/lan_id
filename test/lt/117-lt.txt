Aleksas Lemanas (g. 1941 m. rugsėjo 2 d. Kaune) – Lietuvos popdainininkas.


== Biografija ==
Mokėsi Kauno 7-je vidurinėje mokykloje (dabar Šančių vidurinė mokykla). Atlikęs tarnybą sovietinėje armijoje, 1964–1968 m. su Romualdo Grabšto ansambliu dainavo Kauno „Metropolio“ restorane. Mokėsi tuometiniame Kauno prekybos technikume. Konkurso „Vilniaus bokštai“ diplomantas ir laureatas, Antano Šabaniausko premijos laureatas. Dainavo ansambliuose „Sodžius“, „Džentelmenai“, „Seklyčia“, išleido keliolika solinių albumų. Sutuoktinė – Milda Lemanienė. Po 47 metus trukusios santuokos (nuo 1968 m.) 2016 metais su ja išsiskyrė.


== Kūrybinė biografija ==
1964-68 m. dainavo Romualdo Grabšto ansamblyje;
1969 m. „Vilniaus bokštų“ konkurse tapo diplomantu su T. Makačino daina „Prie apleisto namo“, ž. Vytauto Bložės;
1970 m. „Vilniaus bokštų“ konkurse tapo laureatu su Miko Vaitkevičiaus daina „Neptūno žemė“, ž. Stasio Žlibino;
dainavo M. Vaitkevičiaus vadovaujamame ansamblyje „Ritmas”;
2002 m. – Antano Šabaniausko premijos laureatas;


== Soliniai albumai ==
„Balta rožė“, 1995.
„Jaunystės dainos“, 1999.
„Rudens žiedai“, 1999.
„Tau šventės daina“, 2000.
„Populiariausių dainų rinkinys“, 2007.
„Auksiniai metai“, 2010.


=== Dainos rinkiniuose ===
„Kada kvepia žiedai“, 1984.
„Mano miestas“, 1975.


== Nuorodos ==
Lemanas – be mylimos moters – nė žingsnio
A.Lemanas išsiskyrė su žmona po 47 metų santuokos