Bocholtas (vok. Bocholt) – miestas šiaurės vakarų Vokietijoje, Šiaurės Reino-Vestfalijos žemėje, Nyderlandų pasienyje. Mašinų gamybos, elektrotechnikos, tekstilės (medvilnės), odos, siuvimo pramonė. Mieste yra 1415–1486 m. pastatyta vėlyvosios gotikos stiliaus bažnyčia, 1621 m. renesansinė rotušė (perstatyta 1934 m).
Bocholtas vadinamas Vokietijos dviračių sostine, čia dauguma miesto gyventojų važinėja dviračiais.


== Istorija ==
Nuo XIII a. tai buvo prekybos ir amatų centras. Bocholtui miesto teisės suteiktos 1222 m. Per Trisdešimties metų karą pastatyta (1645 m.) tvirtovė. 1945 m. gegužės 22 d. Bocholtą subombardavo Sąjungininkų aviacija (sunaikinta ~80 % miesto).


== Šaltiniai ==