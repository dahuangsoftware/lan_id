Jirkovas (ček. Jirkov; vok. Görkau) – miestas Ūsčio krašte, Čekijoje. Įsikūręs prie pasienio su Vokietija, tarp Mosto ir Chomutovo, Rūdinių kalnų papėdėje. Per miestą eina geležinkelio linija Chomutovas–Ūstis prie Labės. 20 230 gyventojų (2013 m. duomenys).


== Istorija ==
Manoma, kad gyvenvietė įkurta XIII a. antroje pusėje. Apie 1300 m. pastatyta gotikinė bažnyčia. Rašytiniuose šaltiniuose minimas kaip Borekas (ček. Borek, dabar Jirkovo priemiestis) arba Jurkovas (ček. Jurkov). Pirmą kartą rašytiniuose šaltiniuose paminėtas 1352 m. XV a. pradžioje netoli miesto buvo pastatyta Raudonoji pilis (ček. Červený Hrádek). Miesto teisės suteiktos 1455 m. 1480 m. pastatyta alaus darykla.