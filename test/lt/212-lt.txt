Fošaras (angl. fauchard) – ilgakotis ginklas, kurio galva yra jataganiškai išlenktos geležtės (ašmenys įgaubtame krašte) formos. Kotas apie 2 m ilgio. Fošaru būdavo atakuojama pjaunančiais smūgiais. Tačiau kirstynėse tokių atakų nepakakdavo, todėl vėliau fošarų galvas dažnai papildė priekin nukreiptu smaigaliu, o nugarėlę – kabliu. Fošarai, kurių nugarėlės turėjo priekin užlenktą ilgą spyglį vadino šakišku fošaru (angl. fauchard-fork). Tokius ginklus neretai painioja su gizarmomis ar gizarmiškais bilais.
Naudotas Europoje XI–XIV a. Lietuvoje panašus ginklas buvo valstiečių sukilėlių naudoti kovos dalgiai (paprasti dalgiai su ištiesintomis galvomis), tačiau tokių dalgių ašmenys plonesni, o galva – lengvesnė.


== Ilgakočių ginklų palyginimas ==
Gleivas – galva geležtės formos, ašmenys išgaubtame krašte.
Fošaras – galva geležtės formos, ašmenys įgaubtame krašte.
Gizarma – galva turi kablį (neretai su ašmenimis), dažniausiai – ir priekin nukreiptą spyglį (be ašmenų).


== Nuorodos ==
Italian fauchard
iliustracijos:
Paprastos fošarų galvos (piešinys)