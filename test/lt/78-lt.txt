Algimantas Kaminskas (g. 1944 m. balandžio 28 d. Kybartuose) – Lietuvos žurnalistas, redaktorius, rašytojas.


== Biografija ==
1973 m. baigė Vilniaus aukštąją partinę mokyklą, 1978 m. baigė Vilniaus universiteto Istorijos fakulteto žurnalistikos specialybę.
1973–1975 m. Kėdainių rajono laikraščio „Tarybinis kelias“ korektorius, korespondentas, 1975–1977 m. – Kėdainių biochemijos gamyklos direktoriaus padėjėjas, 1977–1978 m. – Jurbarko tarpkolūkinės statybos organizacijos pirmininko pavaduotojas, 1978–1980 m. – LKP Kėdainių rajono komiteto instruktorius, 1980–1984 m. – Kėdainių rajono laikraščio „Tarybinis kelias“ redaktoriaus pavaduotojas. 1984–2008 m. – Panevėžio rajono laikraščio „Tėvynė“ vyr. redaktorius. 1990 m. įsteigė leidyklą „Tėvynė“.
Nuo 1982 m. Lietuvos rašytojų sąjungos narys.
Spaudoje rašo nuo 1956 m., daugiausia kaimo tematika. 


== Bibliografija ==
Laiko atodangos: eilėraščiai. – Vilnius: Vaga, 1975 m.
Kėdainių kronikos: istorinė publicistinė poema. – Vilnius: Vaga, 1981 m.
Venok: eilėraščiai. – Maskva: Molodaja gvardija, 1985 m. rusų kalba
Memuarai apie šiandieną. – Vilnius: Periodika, 1989 m.
Atsigręžusios atogrąžos; Diplomas: romanas. – Vilnius: Periodika, 1990 m.
Panevėžio metas: istorinė publicistinė kronikų poema. – Panevėžys: UAB „Nevėžio spaustuvė“, 2003 m.
Nebylios spalvos. – Vilnius: Homo liber, 2007 m.
Meilės tas žodis: eilėraščiai. – Vilnius: Homo liber, 2008 m. ISBN 99861716334
Eina likimas žemas: eilėraščiai. – Vilnius: Homo liber, 2009 m.
Sopulio akivare: romanas. – Vilnius: Homo liber, 2009 m., ISBN 9789955716716


== Įvertinimas ==
1986 m. Nikolajaus Ostrovskio literatūrinė premija,
1990 m. – Lietuvos žurnalistų sąjungos premija.


== Šaltiniai ==


== Nuorodos ==
Algimantas Kaminskas. Kėdainių kronikos