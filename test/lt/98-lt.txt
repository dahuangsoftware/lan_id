Tinklinis darinys (lot.) Formatio reticularis – galvos smegenų kamieno dangčio antrąjį pilkosios medžiagos sluoksnį sudarantis nervinis audinys. Jis tęsiasi nuo gumburo iki nugaros smegenų kaklinių segmentų. Sudarytas iš įvairaus dydžio neuronų.
Tinklinio darinio neuronai sintetina amino junginių grupės neuromediatorius: dopaminą, noradrenaliną, serotoniną ir kt., todėl šios grupės neuronai buvo pavadinti aminerginėmis ląstelėmis.
Tinklinio darinio neuronai susitelkę į gausius branduolius, kurie savo ruožtu išsidėsto trimis išilgomis kolonomis. Branduoliai skirstomi į tris grupes: siūlės, vidurinius ir šoninius.
Pagrindinė tinklinio darinio funkcija – smegenų aktyvumo lygio reguliavimas.