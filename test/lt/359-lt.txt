Australijos tarptautinė automobilių paroda (angl. Australian International Motor Show (AIMS)) – kasmetinė automobilių paroda, vykstanti Australijoje, Sidnėjaus arba Melburno mieste. Iki 2010 m. Sidnėjuje vykusios parodos abu miestai rengė atskiras kasmetines parodas. Melburno renginys vadinosi Melburno tarptautinė automobilių paroda, o tuo tarpu Sidnėjaus – Australijos tarptautinė automobilių paroda (iki 2004 m. – Sidnėjaus automobilių paroda).


== Istorija ==
Melburno tarptautinė automobilių paroda vyko nuo 1925 iki 2009 m. Tai buvo ilgiausiai rengiama automobilių paroda Australijoje. Sidnėjaus paroda pradžioje vadinosi Sidnėjaus automobilių paroda, bet vėliau priimtas Australijos tarptautinės automobilių parodos (AIMS) pavadinimas.
AIMS buvo rengiama kasmet, Sidnėjuje iki 2008 m., kai dėl pasaulinės finansų krizės ir menko lankomumo 2008 metais buvo nutraukta 2009 m. paroda. Dar iki 2008 m. parodos Sidnėjuje, AIMS organizuotojas Federal Chamber of Automotive Industries (FCAI) ir Melburno tarptautinės automobilių parodos organizuotojas Victorian Automobile Chamber of Commerce (VACC) nutarė apsvarstyti galimą abiejų parodų sujungimą. 2009 m. vasario 3 d. buvo pranešta, kad nutarta sujungti FCAI ir VACC į bendrą įmonę, organizuosiančią kasmetinę automobilių parodą, kas dveji metai vyksiančią viename iš Melburno ar Sidnėjaus miestų, pradedant 2010 metais.


=== Sidnėjus ===
Sidnėjaus automobilių paroda (angl. Sydney Motor Show) nuo 1987 m. vyko Sydney Showground aikštėje, Moore Park parke. 1988 m. parodos vieta buvo perkelta į prie Darlingo įlankos įsikūrusį Sidnėjaus parodų ir konferencijų centrą.


=== Melburnas ===
Pirmoji Melburno automobilių paroda (angl. Melbourne Motor Show) buvo surengta 1925 m. balandžio 30 d. Iki 1996 m. ji vyko Royal Exhibition Building pastate, vėliau buvo perkelta į Melburno parodų centro kompleksą Sautbanke. Paskutinį kartą surengta 2009 m. ir vadinosi Melburno tarptautine automobilių paroda.


=== 2012 ===
2012 m. paroda vyko spalio 19–28 d. Sidnėjaus parodų ir konferencijų centre. Buvo pristatyta 400 automobilių.


== Išnašos ==


== Nuorodos ==
Vikiteka
Australijos tarptautinės automobilių parodos tinklalapis