Fiardas, fjardas (šved. fjärd) yra įlankos tipas, kuriam būdingi žemi krantai. Fiardų yra Danijoje, Vokietijoje, kiek mažiau Suomijoje, Švedijoje, keli Kanadoje. Vokietijoje fiardai yra vadinami fiordais, nors Vokietijoje nėra fiordo požymių turinčių įlankų.


== Fiardų ir fiordų skirtumai ==
Fiardai nėra fiordai, nors jų išvaizda yra panaši. Pagrindiniai skirtumai:
fiardo slėnis suformuotas tekančio vandens
fiardo skerspjūvis yra V formos (skirtingai nuo fiordo, kurio skerspjūvis yra U formos)
fiardai neturi didelių išsišakojimų;
fiarduose potvynių metu vanduo nepakyla taip aukštai kaip fiorduose.
Kartais šie du įlankų tipai neišskiriami dėl nustatymo sunkumų.


== Fiardų kilmė ==
Fiardai susidarė per paskutinįjį apledėjimą, kai stačiašlaičius slėnius išplovė ledyno tirpsmo vanduo. Vėliau, kai teritorija nusileido, ją apsėmė jūros vanduo. Fiardų kryptys sutampa su ledyno traukimosi kryptimi.


== Uostai ==
Fiardai yra labai gilūs, todėl ties jais yra patogu įkurti uostus. Žemiau pateikiami didžiausi uostamiesčiai įsikūrę prie fiardų:
 Danija Orebro;
 Danija Horsensas;
 Danija Vailė;
 Danija Haderslevas;
 Švedija Kungsbacka;
 Suomija Nykarlebis;
 Suomija Tornijas
 Švedija Sangis;
 Švedija Torė;
 Švedija Hudiksvalis;
 Kanada Houpdeilas.


== Šaltiniai ==
R. Šalna, E. Baleišis, R. Baubinas, V. Daugirdas, „Žemė“ geografijos vadovėlis 9 klasei, I dalis, 2005 m.
--- (2003) Dictionary of Earth Science. 2nd ed. McGrow-Hill


== Nuorodos ==
About.com
Labradoro krantų apybraižos
Vikiteka