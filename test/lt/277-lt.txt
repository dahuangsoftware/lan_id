Jūratė Kiaupienė-Kuzmaitė (g. 1947 m. lapkričio 23 d. Vilniuje) – Lietuvos istorikė, humanitarinių mokslų daktarė.


== Biografija ==
1969 m. baigė Vilniaus universitetą. 1984 m. apgynė humanitarinių mokslų daktaro disertaciją „Agrariniai santykiai Žemaitijoje XVI–XVIII a.“ Nuo 2005 m. – habilituota mokslų daktarė.
1972–1981 m. dirbo ir nuo 1989 m. vėl dirba Lietuvos istorijos institute. 1981–1989 m. Vilniaus pedagoginio instituto dėstytoja, nuo – 1988 m. docentė. Nuo 1992 m. dirba Vytauto Didžiojo universitete. Dėstomi kursai – Europos istoriografija, Europos visuomenė XVIII a., Luominės visuomenės formavimasis Lietuvoje ir kt.
Sutuoktinis – Zigmantas Kiaupa.


== Mokslinė veikla ==
Tiria Lietuvos Didžiosios kunigaikštystės istoriją, istorinius šaltinius, istoriografiją, Lietuvos Didžiosios kunigaikštystės vietą Europoje ir šios istorinius regionus, LDK tarptautines sutartis. Daug straipsnių paskelbė Lenkijos, Didžiosios Britanijos, Rusijos, Švedijos ir Vokietijos spaudoje. 1992 m., su Z. Kiaupa atkūrė ir parengė spaudai tęstinio leidinio „Praeitis“ t. 3. Nuo 1999 m. vadovauja Lietuvos istorijos rengimui, leidinio atsakingoji redaktorė.


== Bibliografija ==
Instrukcijos feodalinių valdų administracijai Lietuvoje XVII–XIX a. parengė Zigmantas Kiaupa, Jūratė Kiaupienė, Vilnius, 1985, 235 p.
Kaimas ir dvaras Žemaitijoje XV–XVIII a.: monografija. Vilnius: Mokslas, 1988, 188 p.
Lietuvos istorija iki 1795 metų. Zigmantas Kiaupa, Jūratė Kiaupienė, Albinas Kuncevičius.Vilnius: Valstybinis leidybos centras, 1995, 443, [3] p. (1 leid.); Vilnius: Arlila, 1998, 381 p. (2 pataisytas, papildytas leid.); Vilnius: A. Varno person. įm., 2000, 381, [1] p. (3 leid.).
The History of Lithuania before 1795. Zigmantas Kiaupa, Jūratė Kiaupienė, Albinas Kuncevičius. [translated by Irena Zujienė, Milda Danytė, Agnius Urbanavičius], Vilnius: Arlila, 2000, 402, [1] p.
1385 m. rugpjūčio 14 d. Krėvos aktas / sudarė: Jūratė Kiaupienė, parengė Rūta Čapaitė, Jūratė Kiaupienė, Edmundas Rimša, S. C. Rowell, Eugenija Ulčinaitė, Vilnius: Žara, 2002, 143, [1] p. (Lietuvos užsienio politikos dokumentai. XIII–XVIII a. (Tyrinėjimai)).
Elijas Pilgrimovijus. Didžioji Leono Sapiegos pasiuntinybė į Maskvą, 1600–1601 m. / parengė Jūratė Kiaupienė, Vilnius: Žara, 2002, 111, [1] p. (Historiae Lithuaniae Fontes Minores; t. 4).
„Mes, Lietuva“: Lietuvos Didžiosios Kunigaikštystės bajorija XVI a. (viešasis ir privatus gyvenimas). Vilnius: Kronta, 2003, 303 p.
Historia Litwy. Od czasów najdawniejszych do 1795 roku / Z. Kiaupa, J. Kiaupienė, A. Kuncevičius; tłumaczenie na język polski: P. Grablunas, J. Niewulis-Grablunas, J. Prusinowska, R. Witkowski, Warszawa, Wydawnictwo naukowe PWN, 2007, 386 s. – (Bliższa Europa).
Historia Litwy. Dwugłos polsko-litewski. Andrzej Rachuba, Jūratė Kiaupienė, Zigmantas Kiaupa. Warszawa, 2008.
XVI amžiaus Lietuvos ir Lenkijos politinės kultūros šaltiniai (1562 metų tekstai). Parengė Jūratė Kiaupienė, Vilnius, 2008. (Historiae Lituaniae Fontes Minores; t. 5).
Lietuvos istorija, t. 4: Nauji horizontai: dinastija, visuomenė, valstybė. Lietuvos Didžioji Kunigaikštystė 1386-1529 m. Jūratė Kiaupienė, Rimvydas Petrauskas.Vilnius: Baltos lankos, 2009, 551 psl. Ats. tomo redaktorė Jūratė Kiaupienė, Recenzentai: prof. habil. dr. Alvydas Nikžentaitis, prof. dr. Irena Valikonytė. ISBN 978-9955-23-239 (4 tomas); ISBN 9955-584-91-2 (12 tomų).
Valentino Saurmano laiškai imperatoriui Ferdinandui I iš Žygimanto Augusto Vilniaus dvaro (1561-1562) [Pilių tyrimo centras “Lietuvos pilys”, Lietuvos Didžiosios Kunigaikštystės valdovų rūmai], sudarė Darius Antanavičius, Vilija Gerulaitienė, Jūratė Kiaupienė, parengė Darius Antanavičius, Vilnius, 2009: Įvadą parašė Jūratė Kiaupienė (Lietuvos istorijos institutas), p. IV-XLIV (lietuvių ir anglų kalba).


== Šaltiniai ==


== Nuorodos ==
Lietuvos istorijos instituto informacija