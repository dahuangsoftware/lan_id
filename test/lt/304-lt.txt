Laba – upelis Lietuvoje, Radviliškio ir Panevėžio rajonuose; Šuojos (Nevėžio baseinas) dešinysis intakas. Prasideda į rytus nuo Labos kaimo. Teka į rytus, vidurupyje prateka Prievačkų mišką. Įteka į Šuoją ties Nauradais, 9,5 km nuo jos žiočių.
Intakai: Varliupis, Šakynė (kairieji). Upės žemupyje įrengtas Pažibų tvenkinys.
Gyvenvietės prie Labos: Trakeliai, Taukuočiai, Labininkai, Naudvaris, Pažibai.
Upėvardis siejamas su žodžiu lobas („dauba, slėnys, upės vaga, klanas“).


== Šaltiniai ==