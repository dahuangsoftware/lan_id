Asta Sederevičiūtė (g. 1970 m. gegužės 4 d. Garliavoje, Kauno rajonas) – Kauno rajono savivaldos veikėja, katechetė, teologė.


== Biografija ==
Asta Sederevičiūtė gimė ir užaugo tarnautojų (medikų) šeimoje. Mokėsi Garliavos vidurinėje mokykloje. 1985 m. po 8 klasių įstojo į Kauno J. Gruodžio konservatorijos muzikos teorijos specialybę. Konservatoriją baigė 1990 m. Nuo 1990 m. studijavo Vytauto Didžiojo universiteto Katalikų teologijos fakultete. Vėliau tapo teologijos bakalaurė (1995 m.), dogminės teologijos magistrė (1998 m.). Nuo 1998 iki 2001 m. studijavo Tarptautiniame katalikų institute (Maryval, Anglija), katalikiškų mokyklų vadybos magistrė. 1997–2000 m. ir 2002 m. buvo išrinkta į Kauno savivaldybės tarybą.
Nuo 1996 m. iki 2000 m. dirbo Kauno rajono savivaldybės Kultūros, švietimo ir sporto skyriaus vyriausioji specialistė, nuo 1994 m. Garliavos J. Lukšos gimnazijos iki 2008 m. – tikybos mokytoja, nuo 1995 m. Vilkaviškio vyskupijos Aleksoto dekanato Tikybos mokymo metodinio centro vadovė. Lietuvos krikščionių demokratų partija Astos Sederevičiūtės kandidatūrą į Lietuvos Respublikos Seimą 1996 m. buvo iškėlusi daugiamandatėje apygardoje, 2000 m. – daugiamandatėje ir Kauno kaimiškojoje rinkimų apygardoje (Nr. 66). 2004 m. Lietuvos krikščionių demokratų sąraše ji kandidatavo į Europos Parlamentą.
Nuo 1992 m. yra Lietuvos krikščionių demokratų partijos narė. 1992–1999 m. vadovavo Garliavos kuopai, nuo 1995 iki 2000 m. – Lietuvos krikščionių demokratų partijos Kauno skyriui.
Nuo 2008 m. iki 2013 m. ėjo Kauno Šv. Mato gimnazijos direktorės pareigas.
Netekėjusi.