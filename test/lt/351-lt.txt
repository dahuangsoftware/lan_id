Gintautas Kovalčikas (g. 1947 m. liepos 1 d. Maldabūdyje, Prienų rajonas) – miškininkas, buvęs Lietuvos politinis veikėjas, miškų ministras, viceministras.


== Biografija ==
1966–1969 m. – Kauno miškų ūkio Lapių girininkijos darbuotojas, meistras, girininko pavaduotojas, 1969 m. – Kauno miškų ūkio Vandžiogalos girininkijos girininkas. 1969–1971 m. tarnavo tarybinėje armijoje. 1971–1972 m. dirbo Jonavos miškų ūkio (Dumsių girininkijos) girininku. 1972–1977 m. studijavo Lietuvos žemės ūkio akademijos Miškų ūkio fakultete. 1972–1978 m. – Jonavos miškų ūkio technikas, inžinierius. 1978–1985 m. – Jonavos miško pramonės ūkio vyr. inžinierius. 1985–1990 m. – Miškų ūkio ministerijos vyr. inžinierius, viršininko pavaduotojas. 1990–1994 m. – ministro pavaduotojas, ministras. 1994–2001 m. – miško įmonės UAB „Liforė“ direktoriaus pavaduotojas, nuo 2001 m. iki 2011 m. kovo 15 d. – direktorius.[neveikianti nuoroda]
Privačių miškų savininkų asociacijos Tarybos pirmininkas (PMSA vadovas).
Žmona Aldona (g. 1948 m.), mokytoja. Sūnūs Dainius (g. 1972 m.), technikos direktorius, ir Vaidas (g. 1974 m.), komercijos direktorius.


== Šaltiniai ==