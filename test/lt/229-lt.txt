Marijus Albertas Kempesas (Mario Alberto Kempes; g. 1954 m. liepos 15 d.) – buvęs žymus Argentinos futbolininkas, rungtyniavęs puolėjo pozicijoje. Vėliau dirbo futbolo treneriu.
Karjerą pradėjo 1970 m. „Instituto Atlético Central Córdoba“ klube, kurio jaunimo komandoje nuo mažens treniravosi. 1974 m. persikėlė į „Rosario Central“, kur tapo atakų lyderiu ir per 107 varžybas įmušė net 85 įvarčius. Po tokio pasirodymo pakviestas į Ispanijos klubą „Valencia CF“, su kuriuo laimėjo UEFA Laimėtojų taurę ir UEFA supertaurę. Kempesas tapo La Ligos rezultatyviausiu žaidėju. Karjeros antroje pusėje Kempesas žaidė Austrijoje, Čilėje, o karjerą pabaigė Indonezijos klube „Pelita Jaya FC“.
Per devynerius Argentinos rinktinėje praleistus metus, Marijus Kempesas sužaidė 44 varžybas ir įmušė 23 įvarčius. Jis dalyvavo 3 pasaulio čempionatuose. Ypač sėkmingas Kempesui buvo 1978 m. pasaulio čempionatas, vykęs gimtojoje Argentinoje. Jame argentiniečiai ne tik tapo pasaulio čempionais, bet ir pats Kempesas tapo rezultatyviausiu žaidėju (6 įvarčiai). Tais pačiais metais jis išrinktas geriausiu Pietų Amerikos futbolininku.
Baigęs žaidėjo karjerą, 1996 m. pradėjo trenerio karjerą. Debiutavo savo paskutiniame klube „Pelita Jaya“. Vėliau dirbo Albanijoje, Venesueloje, Bolivijoje, bet 2001 m. trenerio karjerą baigė. Vėliau dirbo futbolo komentatoriumi televizijoje „ESPN Deportes“.


== Laimėjimai ==
Valencia
Copa del Rey: 1979 m.
UEFA Taurių laimėtojų taurė: 1980 m.
UEFA supertaurė: 1980 m.
River Plate
Nacional: 1981 m.
 Argentina
Pasaulio futbolo čempionatas: 1978 m.
Asmeniniai
Pichichi trofėjus: 1977, 1978 m.
Pasaulio čempionato „auksinis batelis“: 1978 m.
Pasaulio čempionato „auksinis kamuolys“: 1978 m.
Argentinos metų futbolininkas: 1978 m.
Pietų Amerikos metų futbolininkas: 1978 m.


== Dalyvavimas čempionatuose ==


== Šaltiniai ==