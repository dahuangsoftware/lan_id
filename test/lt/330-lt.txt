Nikolajus Kasatkinas (rus. Никола́й Алексе́евич Каса́ткин, 1859 m. gruodžio 25 d. Maskva – 1930 m. gruodžio 17 d. Maskva) – rusų dailininkas impresionistas, pedagogas.


== Biografija ==

1873-1883 m. mokėsi Maskvos tapybos, skulptūros ir architektūros mokykloje pas Vasilijų Perovą, o 1894-1917 m. pats joje dėstė. Tarp jo mokinių Borisas Johansonas, Konstantinas Juonas, Vytautas Kairiūkštis, Nikolajus Krymovas ir daug kitų vėliau garsių dailininkų.
Nuo 1891 m. dailininkų grupės, pasivadinusios „Peredvižnikais“, narys. Nuo 1922 m. „Revoliucinės Rusijos dailininkų asociacijos“ narys.