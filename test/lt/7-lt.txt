Jonas Viesulas (g. 1952 m. liepos 10 d. Mažeikiuose) – buvęs Lietuvos šachmatų sporto veikėjas, Lietuvos šachmatų federacijos (LŠF) prezidentas (2011-2012 m.).


== Biografija ==
1975 metais Leningrado kalnakasybos institute baigė studijas. Inžinierius-mechanikas. UAB "Kauno elektrinė" projekto administratorius.
Nuo 2011 metų birželio 4 dienos LŠF Tarybos narys; LŠF prezidentas, juo tapo kaip Kauno šachmatų federacijos iškeltas kandidatas (rinkimuose laimėjo prieš ligi tol šias pareigas ėjusį Joną Sidabrą). Tik pradėjęs veiklą, surado Lietuvos vyrų šachmatų rinktinei lėšų, kad kartu su šachmatininkėmis moterimis jie galėtų vykti į Europos komandinį čempionatą Porto Kare Graikijoje. Siekė sugrąžinti Dagnė Čiukšytę į Lietuvą. Pasak LŠF Tarybos, vadovaudamas federacijai, neteikė informacijos apie sudarytus sandorius ir federacijos lėšų panaudojimą, dėl to buvo neįmanoma patikrinti ir kontroliuoti prezidento pasirašomų sutarčių ir jo naudojamų LŠF lėšų teisėtumo ir pagrįstumo. 2012 metų kovo 25 dieną LŠF narių visuotinis susirinkimas pareiškė nepasitikėjimą Viesului už šiurkščius pažeidimus. Viesulas buvo atšauktas iš LŠF vadovo pareigų.
Išsiskyręs. Dukros Akvilė ir Lina.


== Šaltiniai ==