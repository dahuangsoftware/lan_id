Zenonas Dabkevičius (g. 1954 m. rugpjūčio 26 d. Kupsčiai, Raseinių raj.) – Lietuvos agronomas fitopatologas, habilituotas biomedicinos mokslų daktaras, profesorius, Lietuvos agrarinių ir miškų mokslų cento direktorius, Lietuvos mokslų akademijos tikrasis narys, LMA Žemės ir miškų mokslų skyriaus pirmininkas, Aleksandro Stulginskio universiteto profesorius antraeilėse pareigose, Lietuvos mokslo premijos (2008 m.) laureatas, Švedijos Karališkosios žemės ir miškų ūkio mokslų akademijos užsienio narys (nuo 2011 m.)


== Biografija ==
1976 m. baigė Lietuvos žemės ūkio akademiją. 1984 m. apgynė žemės ūkio mokslų kandidato (dabar daktaro, nostrifikuota 1992 m.) mokslo laipsnį. 1995 m. apgynė habilituoto biomedicinos mokslų daktaro laipsnį. 2001 m suteiktas profesoriaus pedagoginis vardas.
Nuo 1976 m. dirba Lietuvos žemdirbystės institute:1976–1984 m. jaunesnysis mokslinis bendradarbis, 1984–1992 m. Fitopatologijos sektoriaus vedėjas, 1992–1996 m. direktoriaus pavaduotojas, 1997–2010 m. direktorius. 2000–2013 m. Šiaulių universiteto profesorius antraeilėse pareigose. Nuo 2001 m. Lietuvos žemės ūkio universiteto (nuo 2011 m. Aleksandro Stulginskio universiteto) profesorius antraeilėse pareigose. Nuo 2001 m. Lietuvos mokslų akademijos narys ekspertas, o nuo 2011 m. – tikrasis narys. Nuo 2010 m. Lietuvos agrarinių ir miškų mokslų centro direktorius. Nuo 2013 m. Lietuvos mokslų akademijos Žemės ūkio ir miškų mokslų skyriaus pirmininkas.


== Mokslinė veikla ==
Mokslinio darbo kryptis – varpinių augalų grybinės ligos ir apsauga nuo jų, augalų patologija ir apsauga, mikrobiologija, augalų genetiniai ištekliai, atsinaujinantys energijos šaltiniai. Eilės mokslinių projektų ir programų bei 13 doktorantų vadovas.


== Bibliografija ==
Daugiau nei 200 mokslinių ir mokslo populiarinimo straipsnių autorius ar bendraautoris.
Knygos (su bendraautoriais):
Lietuvos zoninės žemdirbystės sistemos, 1987 m.
Agrotechnika ūkininkui, 1991 m.
Augalų apsauga ūkininkams, 1993 m.
Žemės ūkio augalų kenkėjai ir ligos ir jų apskaita, 2002 m.
Miško fitopatologija / vadovėlis aukštosioms mokykloms. 2006 m.
Augalų patologija /vadovėlis aukštosioms mokykloms. 2007 m.
Virusologijos pagrindai / mokomoji knyga.2008 m.
Mikrobiologijos ir bakteriologijos pagrindai / mokomoji knyga. 2008 m.
Mikologijos pagrindai / mokomoji knyga/ 2009


== Šaltiniai ==

Dabkevičius Zenonas.1990-2015 m. Lietuvos pasiekimai II dalis. Istoriją kuria žmonės… Vši Leidybos idėjų centras, Kaunas 2015, p. 315–316