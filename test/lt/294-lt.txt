Mouse on Mars – 1993 metais susikūręs elektroninės muzikos duetas iš Vokietijos. Nariai – Jan St. Werner iš Diuseldorfo ir Andi Toma iš Kelno. Jų muzika keista, kartais su kitčiniu techno, trance, disko ir sumišusio su analoginiais garsais ambient stilių prieskoniu. Taip pat naudojami gyvų instrumentų (būgnas, bosas, gitara) garsai.


== Istorija ==
Pirmas grupės albumas Vulvaland išleistas 1994 m. britų įrašų kompanijos Too Pure. Šis albumas laikomas pačiu 'keisčiausiu' grupės diskografijoje. Čia techno miksuojamas su ambient. Jų antrasis albumas Iaora Tahiti yra kur kas žaismingesnis ir savyje talpina daug didesnę elektroninės šokių muzikos stilių įvairovę.
Bėgant metams Mouse on Mars kūryba darosi vis 'šiltesnė' ir žaismingesnė. Ketvirtame grupės albume Niun Niggung (išleistas kompanijos Domino Records 2000 metais) gyvi instrumentai tampa vis labiau pastebimi. Ši tendencija išlieka ir penktajame albume Idiology, o šeštajame albume Radical Connector jau jaučiamas ir „pop“ muzikos prieskonis. Abu pastarieji albumai sodriai pagardinti vokalais, į pagalbą pasitelkiamas būgnininkas Dodo Nkishi. Naujausiame grupės albume Varcharz atlikėjai vėl eksperimentuoja radikaliai nukrypdami nuo savo buvusios stilistikos. Čia vėl karaliauja eksperimentinė elektronika.
Mouse on Mars dažnai koncertuoja gyvai, draugėn pasiimdami ir būgnininką Dodo Nkishi. 2005 metais išleistas pirmas „gyvos“ muzikos albumas pavadinimu Live 04.
Mouse on Mars bendradarbiavo ir koncertavo su grupe Stereolab devinto dešimtmečio viduryje. Šios draugystės vaisius galima išgirsti grupės Stereolab albume Dots and Loops bei single Miss Modular, taip pat Mouse on Mars single Cache Cœur Naïf. Tuo pačiu laiku jie tarpininkavo produsuojant albumą pavadinimu Time Pie buvusiam grupės Kraftwerk būgnininkui Wolfgang Flür jo naujame projekte Yamo.
St. Werner yra išleides ir solinį darbą pseudonimu Lithops kartu su partneriu Markus Popp iš grupės Oval.
Ilgai išleidinėję savo albumus kitose Didžiosios Britanijos įrašų studijose, Mouse on Mars nariai įkūrė savo nuosavą studiją Sonig. kurioje jie įrašinėja savo ir kitų Vokietijos atlikėjų darbus. Dabar Mouse on Mars nariai be kūrybos dar užsiima ir filmų garso takelių kūrimu bei kitų atlikėjų kūrinių remiksavimu.


== Diskografija ==


=== Albumai ===
1994 Vulvaland
1995 Iaora Tahiti
1997 Autoditacker
1997 Instrumentals
1998 Glam
2000 Niun Niggung
2001 Idiology
2004 Radical Connector
2005 Live 04
2006 Varcharz


=== Kompiliacijos ===
2003 Rost Pocks: The EP Collection


=== Singlai ===
1997 Cache Coeur Naif
1997 Twift
1999 Pickly Dred Rhizzoms
1999 Distroia
1999 Diskdusk
2001 Actionist Respoke
2002 Do It
2002 Agit Itter It It
2005 Wipe That Sound


== Nuorodos internete ==
Oficialus grupės puslapis
Mouse on Mars per Last.fm
Mouse on Mars naujienos
PopMatters interviu (12/2005)
Sonig įrašų studija