Doha (arba Dauha; arab. الدوحة = ad Dawḥah arba ad Dōḥah) – miestas Kataro rytuose prie Persijos įlankos, sostinė ir didžiausias šalies miestas, Dohos savivaldybės administracinis centras. 400 tūkst. gyventojų (2005). Yra didelis giliavandenis uostas, atidarytas 1969 m. Pramonė daugiausia susijusi su krevetėmis. Yra tarptautinis oro uostas.
1973 m. čia įkurtas Kataro universitetas, 1975 m. – Nacionalinis muziejus. Turgaus aikštėje yra Vyriausybės rūmai (1969 m.).


== Istorija ==
XIX amžiuje Doha buvo žinoma kaip nedidelis žvejų ir perlų ieškotojų kaimelis greta senojo uosto – Bidos. 1916 m. Doha tapo britų Kataro kolonijos administraciniu centru. 1949 m. Um Saide (Musajide) atradus naftos, prasidėjo spartus naftos eksportas ir miestas ėmė gauti dideles pajamas. 1971 metais Doha tapo nepriklausomo Kataro sostine.


== Sportas ==
2006 m. mieste įvyko Azijos žaidynės. 2010 m. Dohoje buvo surengtas 2010 m. Pasaulio uždarų patalpų lengvosios atletikos čempionatas.


== Miestų partnerystė ==
 Brazilija (miestas)
 Tunisas (miestas)
Vikiteka