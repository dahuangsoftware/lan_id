Kolonija (pilnas pavadinimas Colonia del Sacramento) – Urugvajaus uostamiestis, Kolonijos (isp. Colonia) departamento centras, seniausia europiečių gyvenvietė Urugvajaus teritorijoje.
22 000 gyventojų uostas įsikūręs prie La Platos, 177 km į vakarus nuo Montevidėjo.
Kolonija yra vienintelis La Platos regione portugalų įkurtas miestas (portugalas Manuel de Lobo, 1680 m.). Miestas kelis kartus perėjo į ispanų rankas ir grįždavo portugalams, kol galop šioje teritorijoje įsitvirtino ispanai.
Miesto įžymybės – kolonijinio laikotarpio statiniai, muziejus, tvirtovė (keturios bastėjos), nedidelis senamiestis (UNESCO saugomas istorinis kvartalas).
Keltų linija "Buquebus" jungia Koloniją ir kitame La Platos krante esantį Buenos Airių miestą.


== Nuorodos ==
Miesto aprašymas (ispanų kalba)
Tours in Colonia
Hotels in Colonia