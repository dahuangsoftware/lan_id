Palapinukiniai (lot. Ptilonorhynchidae, angl. Bowerbirds, vok. Laubenvögel) – žvirblinių (Passeriformes) būrio paukščių šeima. Šios šeimos patinai gerai žinomi dėl prašmatnių palapinių (pav.), kurias jie stato patelėms privilioti. Tai sudėtingi statiniai, išpuošti ryškiaspalviais daiktais. Patinai tuokvietes papuošia plunksnomis, gėlėmis, lapais, žvirgždu, netgi rūbų sagomis ir spalvotomis plastiko ar popieriaus skiautėmis. Jie gyvena su viena ar daugiau patelių, o vėliau augina jauniklius.

Paplitę Naujojoje Gvinėjoje ir Australijoje. Dauguma rūšių gyvena drėgnuose miškuose, nors kai kurios pasirenka sausesnes vietas. Minta vaisiais, dar lesa lapus, žiedus, sėklas ir bestuburius. Žinoma 20 palapinukų rūšių.
Vikiteka