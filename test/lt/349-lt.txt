Chuanas de Ajolasas (isp. Juan de Ayolas; g. 1493 ar 1510 m. Burgose – m. 1538 m. dab. Paragvajuje) – ispanų keliautojas, konkistadoras. Tyrinėjo La Platos baseiną.


== Biografija ==
Buvo Pedro de Mendoza ekspedicijos, 1535 m. išvykusios iš Sanlukar de Barmedos, narys. 1536 m. kaip de Mendosos mažordomas dalyvavo Buenos Airių miesto įkūrime. Išsiųstas tyrinėti Paranos upės pakrančių. Tų pačių metų birželį prie šios upės įkūrė Corpus Cristi fortą. Toliau pasiekė Paragvajaus upę, ja ieškojo kelio į mitinius Sidabro kalnus. Ties dabartiniu Lamabarės miestu kovojo su gvaraniais.
1537 m. vasario 2 d. Paragvajaus upės pakrantėje įkūrė Kandelarijos uostą (dabar Fuerte Olimpas), o žuvus de Mendosai tapo Naujosios Andalūzijos valdytoju. Ajolsas toliau keliavo per Čiaką link Peru valstybės. Pasiekė dabartinę Boliviją. Grįžęs rado 1538 m. Kandelarijos uostą sugriautą, netrukus užpultas ir nužudytas indėnų pajagvų.
Chuano de Ajolaso garbei pavadintas Ajolaso miestas Paragvajuje.