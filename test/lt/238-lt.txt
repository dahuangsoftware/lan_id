William Dampier (1651-1715) – anglų piratas, rašytojas ir mokslininkas. Pirmasis žmogus, trissyk apiplaukęs aplink pasaulį, taip pat pirmasis sudarė Naujosios Gvinėjos ir Naujosios Olandijos (Australijoje) žemėlapius. Pirmasis aprašė įvairius Australijos gyvūnus, ir jo gamtos stebėjimo darbais vėliau naudojosi Charles Darwin bei Alexander von Humboldt. Taip pat, Dampier raštuose yra pirmą sykį aptinkami užrašyti angliški žodžiai sub-species (porūšis), avocado (avokadas), chopsticks (valgomosios lazdelės) ir kiti.