Romualdas Miknevičius (1958 m. lapkričio 19 d. Vilniuje) – choro dirigentas.


== Biografija ==
1966–1974 mokėsi Vilniaus 22-ojoje vidurinėje mokykloje, 1969–1974 lankė 4-ąją vaikų muzikos mokyklą (R. Narsčius ir Z. Abromavičiūtė mokė griežti akordeonu). 1974–1978 choro dirigavimo mokėsi Vilniaus J. Tallat-Kelpšos aukštesniojoje muzikos mokykloje (dėst. V. Ūsevičius). 1978–1983 choro dirigavimo studijas tęsė Lietuvos valstybinėje konservatorijoje (vyr. dėst. V. Masevičiaus klasė). 1991–1993 lankė vargonininkų kursus prie Lietuvos muzikos akademijos ir Vilniaus konservatorijos (dėst. J. Barkauskienė ir D. Sverdiolas). 1995 Vilniaus technikos universitete įgijo verslo vadybos magistro laipsnį.
Chorvedybos darbą pradėjo 1983 su Lentvario kilimų fabriko mišriuoju choru. 1985–1988 buvo Vilniaus valstybinio universiteto (VU) vyrų choro chormeisteris, 1988–1989 metais VU studentų mišriojo choro chormeisteris, 1992–1992 Vilniaus Švč. Jėzaus Širdies bažnyčios vargonininkas ir choro vadovas. 1989–1998 metais VU dėstytojų vyrų choro meno vadovas ir dirigentas. Choro koncertų programose buvo lietuvių ir užsienio kompozitorių kūriniai, religinė muzika. Vadovas chorą parengė 1990 Lietuvos tautinei dainų šventei. 1995 Baltijos studentų dainų šventei „Gaudeamus-XII" Tartu (Estija), 1994 I ir 1998 II Pasaulio lietuvių dainų šventėms Vilniuje. R. Miknevičius dirigavo jungtiniam chorui Vilniaus Vingio parke popiežiaus Jono Pauliaus II aukojamų šv. Mišių metu (1993).
Lietuvos chorų sąjungos narys (nuo 1998 revizijos narys).


== Šaltiniai ==
Boleslovas Zubrickas. Pasaulio lietuvių chorvedžiai: enciklopedinis žinynas. Vilnius, 1999. Informacijos publikavimui gautas žodinis autoriaus leidimas.