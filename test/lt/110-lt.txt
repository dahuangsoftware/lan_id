Anuradhapura (sinh. අනුරාධපුරය , tamil. அனுராதபுரம் ) – miestas šiaurinėje Šri Lankoje, prie Malvatu Ojos upės, 205 km į šiaurę nuo Kolombo. Šiaurės-Vidurio provincijos centras. Yra oro uostas, eina Kolombo-Madurajaus (Indija) geležinkelis.
Apylinkėse auginami ryžiai, riešutmedžiai, kokospalmės. Prekyba, turizmas. Anuradhapura yra budizmo religinis centras.


== Paveldas ==
Senoji miesto dalis yra UNESCO pasaulio paveldo paminklas. Seniausios Šri Lankos budistų šventyklos: Thuparama (pastatyta 244 m. pr. m. e., daug kartų perstatyta, dabartinį vaizdą įgijo po 1862 m. restauravimo) ir Ruanveli, arba Didžioji stupa (pastatyta II-I a. pr. m. e., perstatyta XIX a.). Thuparama (platformos skersmuo 50,2 m, kupolo aukštis 19 m) – plytų mūro su balto marmuro apdaila pastatas, apsuptas 4 kolonų eilėmis; kupole yra maža relikvijų kamera. Ruanveli (aukštis be smailės 54,6 m) – kupolo pavidalo pastatas, stovintis ant dvipakopės stačiakampės platformos ir apskrito stilobato; pastatas baigiasi aukso plokštėmis aptaisyta smaile su kalnų krištolu viršuje. Uolose yra iškaltas Isurumunijos vienuolynas su puošniais reljefais (III a. pr. m. e.); prie įėjimo išliko 1600 akmeninių kolonų, skulptūrų (I–VIII a.). Yra miesto sienos (IV a.), vartų, tiltų, vandentiekio (III a. pr. m. e.) liekanų.


== Istorija ==
Anuradhapura V a. pr. m. e. – II a. buvo sinhalų valstybės (Anuradhapuros karalystė) sostinė.


== Šaltiniai ==