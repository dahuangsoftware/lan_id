Rosochate Košcelnė (lenk. Rosochate Kościelne) – kaimas Lenkijos šiaurės rytuose, Čiževo valsčiuje, Mazovijos Vysokio apskrityje, Palenkės vaivadijoje. Kaimas yra apie 8 km į šiaurę nuo Čiževo, apie 13 km į pietvakarius nuo Mazovijos Vysokio ir apie 62 km į pietvakarius nuo vaivadijos centro Balstogės. Kaimas įsikūręs šalia Broko upės.


== Istorija ==
Apie 1414 m. 60 valakų šių žemių priklausė Janui ir Jakubui Klečkovams. 1458 m. kaime įkurta parapija. 1546 m. pastatyta kaimo bažnyčia. 1827 m. kaime buvo 9 namai ir 67 gyventojai. 1921 m. kaime buvo 83 namai ir 500 gyventojų, iš kurių 239 vyrai ir 261 moterys. 452 žmonės buvo lenkai ir 48 žydai.


== Paminklai ==
Šv. Dorotos parapijinė bažnyčia;
1775 m. pastatyta medinė bažnyčios varpinė;
Renesansinė varpinė pastatyta 1574 metais;
1883 m. pastatytas pakelės kryžius.


== Šaltiniai ==
Katalog zabytków sztuki, województwo łomżyńskie, Pod redakcją M. Kałamajskiej-Saeed, Ciechanowiec, Zambrów, Wysokie Mazowieckie i okolice, PAN Instytut Sztuki, Warszawa 1986, str. 64-67
Słownik geograficzny Królestwa Polskiego i innych krajów słowiańskich, tom IX. Warszawa 1888 r. str. 761.
Skorowidz miejscowości Rzeczypospolitej Polskiej: opracowany na podstawie wyników pierwszego powszechnego spisu ludności z dnia 30 września 1921 r., województwo białostockie, Powiat Ostrów, Gmina Dmochy-Glinki. Tom V. Warszawa 1924 r. str. 63.