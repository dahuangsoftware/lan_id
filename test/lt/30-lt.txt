Drinas (alb. Drini, maked. Дрим) – ilgiausia Albanijos upė, kurios ištakos yra Serbijoje ir Makedonijoje. Upė prasideda dvejomis ištakomis: Juoduoju Drinu, ištekančiu iš Ohrido ežero ir Baltuoju Drinu, prasidedančiu netoli Pečo, Serbijoje. Ties Kukesu jos susilieja į Driną. Šis teka į vakarus, kerta Šiaurės Albanijos Alpes. Žemupyje išsišakoja į dvi atšakas: viena įteka į Adrijos jūros Drino įlanką ties Ležjo, kita – į Bojanos upę.
Upės vanduo naudojamas drėkinimui. Drino žemupys laivuojamas. Įrengtos kelios hidroelektrinės, kurios suformavo nemažus tvenkinius.