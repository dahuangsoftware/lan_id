Virginijus Komskis (g. 1962 m. gegužės 23 d. Sodėnuose, Šilutės rajonas) – Lietuvos ir Pagėgių savivaldybės politinis bei visuomenės veikėjas.


== Biografija ==
1981 m. baigė Plungės statybos technikumą, technikas – statybininkas.
UAB „Lavirga“ direktorius. 2008–2011 m. ir nuo 2011 m. Pagėgių savivaldybės meras.
2002–2016 m. Liberalų demokratų partijos, partijos Tvarka ir Teisingumas (liberalai demokratai) Pagėgių skyriaus narys.
2003–2007 m., 2007–2011 m. ir nuo 2011 m. Pagėgių savivaldybės tarybos narys. 
Lumpėnų kaimo bendruomenės pirmininkas, VVG „Nemunas“ valdybos narys.
Sutuoktinė Laimutė, vaikai Eglė, Inga. Broliai Zenonas Komskis, Arvydas Komskis ir Kęstas Komskis.
Vyriausioji tarnybinės etikos komisija 2006 m. sausio 19 d. sprendimu Nr. KS-3 nustatė, kad Pagėgių savivaldybės tarybos 2005 m. rugpjūčio 25 d. posėdyje dalyvavęs klausimo, susijusio su kavinių ir viešbučių verslu, svarstyme ir sprendimo priėmimo procedūroje, o 2005 m. lapkričio 24 d. Pagėgių savivaldybės tarybos posėdyje nenusišalinęs nuo tokio klausimo svarstymo, pažeidė Viešųjų ir privačių interesų derinimo valstybinėje tarnyboje įstatymo 3 straipsnio 2 punkto, 11 straipsnio 1 ir 2 dalies reikalavimus.


== Šaltiniai ==