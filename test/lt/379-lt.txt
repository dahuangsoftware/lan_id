Konsultavimas (angl. Consulting) – paslauga, kurios metu asmeniui (konsultuojamajam) yra teikiami patarimai (žinios, kitokia informacija). Nuo informavimo skiriasi tuo, jog konsultacijomis siekiama patarti individualiais klausimais, o ne suteikti šiaip bendro pobūdžio informaciją apie kokį nors dalyką. Konsultacijos tikslas taip gali būti problemos sprendimas, galimų variantų pateikimas. Ugdomasis vadovavimas skiriasi tuo, jog klausimus kelia ne klientas, paslaugos teikėjas (vadovas); konsultavimo metu į klausimus atsakinėja konsultantas (patarėjas), koučingo metu atsakymus rasti turi pats klientas. Treniravimas nuo konsultavimo skiriasi tuo, jog treniruotės metu treneris padeda kryptingai ugdyti, lavinti ar stiprinti tam tikras savybes, siekti rezultatų (konsultavimo rezultatas – įgytos žinios).


== Formos ==
Žodinis konsultavimas: patarimai teikiami žodžiu (pvz., struktūruotas pokalbis)
Korespondencinis konsultavimas: patarinėjama susirašinėjant (laiškais, el. paštu, SMS etc.).


== Rūšys ==
Genetinis konsultavimas, teisinis konsultavimas, finansinis konsultavimas, draudimo konsultavimas, mokesčių konsultavimas, skolų konsultavimas, pensijų konsultavimas, įmonių konsultavimas, turto valdymo konsultavimas, investavimo konsultavimas, psichologinis konsultavimas, profesinis konsultavimas, socialinis konsultavimas, šeimos konsultavimas ir kt.