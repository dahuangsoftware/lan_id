Denisė Ričards (angl. Denise Richards, g. 1971 m. vasario 17 d. Dauners Grove, Ilinojus) – amerikiečių aktorė ir buvęs modelis.


== Biografija ==

Ričards gimė Ilinojaus valstijoje, Dauners Grove, Joni Lee ir Irv Richards šeimoje, joje taip pat augo sesuo Michelle.
1989 m. ji baigė El Camino High School mokyklą Kalifornijoje.
Karjeros pradžioje Ričards vaidino mažo biudžeto filmuose arba pasirodydavo serialuose („Pagaliau skambutis“, „Vedęs ir turi vaikų“, „Beverly Hills, 90210“, „Seinfeldas“, „Luiza ir Klarkas“, „Melrouzas“). Pirmasis vaidmuo plačiai kino teatruose demonstruotame filme tapo 1997 m. režisieriaus Paul Verhoeven fantastinė juosta „Erdvėlaivio kariai“, sulaukusi didelio populiarumo ir finansinės sėkmės, o Ričards gavo pirmąjį apdovanojimą („Blockbuster Entertainment Award“ kaip geriausia nauja aktorė).
1998 m. ji pasirodė grupės „Blues Traveler“ dinos „Canadian Rose“ vaizdo klipe ir sukūrė puikiai įvertintą vaidmenį erotiniame trileryje „Wild Things“.
1999 m. Ričards pasirodė bondiados filme „Viso pasaulio negana“, kuriame sukūrė mokslininkės Christmas Jones vaidmenį, dėl kurio sulaukė gausios kritikos, neva aktorė buvo jam visiškai netinkama. Ričards pelnė „Auksinės avietės“ apdovanojimą, o žurnalas „Entertainment Weekly“ 2008 m. ją paskelbė viena blogiausių visų laikų Bondo merginų.
1999 m. ji kartu su Kirsten Dunst pasirodė filme „Drop Dead Gorgeous“, o 2001 m. nusifilmavo vienoje iš televizijos serialo „Draugai“ serijų.
Kiti jos žymesni pasirodymai filmuose „Valentine“ (2001 m.), „Pats baisiausias filmas 3“ (2003) ir „Edmond“ (2005). 2008–09 m. kanalas „E!“ rodė realybės šou „Denise Richards: It‘s Complicated“, o 2010–11 m. ji nuolat filmavosi komiškame seriale „Blue Mountain State“.


== Asmeninis gyvenimas ==
2000 m., filmuojant juostą „Good Advice“, Ričars susipažino su kolega aktoriumi Čarliu Šynu, su kuriuo artimus santykius užmezgė 2001 m. gruodį, sudalyvavusi Šyno vedamame televizijos šou „Spin City“. 2002 m. birželį jie susituokė ir vėliau susilaukė 2 dukterų: Sam J. Sheen (g. 2004) ir Lola Rose Sheen (g. 2005). Vis dėlto jų ryšys nutrūko 2005 m. pavasarį, Ričards laukiantis antrosios dukros, o teisiškai buvo įformintas 2006 m.
Nors viena iš skyrybų priežasčių Ričards nurodė Šyno mėginimą ją nužudyti, o 2008 m. teisme kovojo dėl teisės dukteris filmuoti savo televizijos šou „Denise Richards: It‘s Complicated“, vėliau jiedu susitaikė ir stengėsi kartu rūpintis vaikais. 2012 ir 2013 m. ji rūpinosi Šyno ir jo trečiosios žmonos Brooke Mueller dviem sūnumis, kuomet šiems dėl narkotikų vartojimo laikinai buvo apribotos tėvystės teisės.
2011 m. Ričards įvaikino dar vieną mergaitę, Eloise Joni.
1990 m., būdama 19, ji pasidarė krūtų didinimo operaciją, tačiau gydytojas įdėjo didesnius nei buvo prašyta implantuos. Analogiška situacija pasikartojo 1998 m., kuomet Ričards, rengdamasi filmui „Wild Things“, dar kartą didino krūtinę.
2004 m. ji pozavo aktams žurnalui „Playboy“.


== Apdovanojimai ir nominacijos ==


=== Kino apdovanojimai ===


=== Kiti apdovanojimai ===
Žurnalo FHM (Taivanio leidimas) „100 Sexiest Women“ 9 vieta (2001 m.)
Žurnalo „Stuff“ „102 Sexiest Women in the World“ 21 vieta (2002 m.)
FHM „100 Sexiest Women in the World“ 82 vieta (2005 m.)
FHM „100 Sexiest Women in the World“ 89 vieta (2006 m.)
Žurnalo „Men‘s Health“ „100 Hottest Women of All Time“ 61 vieta (2011 m.)


== Filmografija ==


== Šaltiniai ==


== Nuorodos ==
Vikiteka
IMDb profilis