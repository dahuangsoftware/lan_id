Venernas (šved. Vänern) – didžiausias ežeras Švedijoje ir trečias pagal dydį Europoje. Telkšo šalies pietinėje dalyje, Vestergetlando, Dalslando ir Vermlando provincijų teritorijose. Ežeras ledyninės-tektoninės kilmės, susidarė prieš 10 tūkst. m. tirpstant ledynams, kuomet susidarė kanalas tarp Botnijos įlankos ir Kategato sąsiaurio. Nusekus vandens lygiui tektoninėje įduboje susiformavo Venernas. Krantai žemi, raižyti, ežere daug salų (Hamario, Fogelio, Žiurio, Kolansio ir kt.).
Iš Venerno išteka Jotos upė (į Kategatą), įteka Klaro upė. Įeina į Geteborgo-Stokholmo vandens kelią. Žvejyba (stintos, seliavos, lašišos). Prie Venerno esantys miestai: Karlstadas, Mariestadas, Venersborgas.


== Šaltiniai ==