Tikocino valsčius (lenk. Gmina Tykocin) – kaimo-miesto valsčius šiaurės rytų Lenkijoje, Palenkės vaivadijoje, Balstogės apskrityje. Centras – Tikocinas. Ribojasi su Choroščo, Dobžinevo Dužės, Kobilino Božimų, Kripno, Tžcianų ir Zavadų valsčiais.


== Istorija ==
Nuo V a. pr. m. e. iki X a. šiose vietovėse gyveno lietuviams artima baltų gentis – jotvingiai. XIII–XIV a. šias žemes užėmė Lietuvos Didžioji Kunigaikštystė. Nuo XIII–XIV a. iki 1513 m. priklausė Lietuvos Didžiosios Kunigaikštystės Trakų vaivadijai, nuo 1513 m. iki 1569 m. Liublino unijos Palenkės vaivadijai. Nuo 1569 m. iki 1795 m. buvo Abiejų Tautų Respublikos Mažosios Lenkijos provincijos Palenkės vaivadijos valdose. Nuo 1795 m. iki 1807 m. priklausė Prūsijos karalystės Naujosios Rytų Prūsijos Balstogės departamentui. Nuo 1807 m. iki 1914 m. šiaurinė valsčiaus dalis priklausė Rusijos imperijos Gardino gubernijai, o pietinė Lenkijos Kongreso karalystės, Lomžos gubernijai. Nuo 1914 m. iki 1919 m. pietinė valsčiaus dalis priklausė Vokietijos imperijos, Lenkijos karalystės, Varšuvos generalgubernijai, o šiaurinė Oberosto sričiai. 1919–1939 m. priklausė Lenkijos tarpukario Balstogės vaivadijai. 1919–1950 m. dalis valsčiaus kaimų priklausė Stelmachovo valsčiui. 1939–1941 m. priklausė Tarybų Sąjungos Baltarusijos TSR, Balstogės srities, Balstogės rajonui. 1941–1945 m. priklausė Trečiojo Reicho, Balstogės sričiai. Nuo 1945 m. priklauso Lenkijai. 1945–1999 m. priklausė Balstogės vaivadijai.


== Paviršiaus struktūra ==
Pagal 2002 metų duomenis valsčiaus plotas yra 207,34 km², iš kurių:
ariama žemė: 63%
miškai: 27%
vandens telkiniai: 10%
Valsčius sudaro 6,95% Balstogės apskrities.


== Demografija ==
Valsčiaus gyventojų sudėtis pagal 2004 metais surinktus duomenis:
Pagal 2002 metų duomenis pajamų vidurkis vienam gyventojui buvo 1294,64 zlotai.


== Administracinis suskirstymas ==
Bagienkai, Broniševas, Dobkai, Hermanai, Janinas, Kapice Lipnikai, Kiermusai, Kišlakai, Krosnas, Laziukai, Lazi Duže, Lazi Male, Lešnikai, Lipnikai, Lopuchovas, Necece, Nove Ježevas, Pajevas, Piaskai, Popovlanai, Radule, Sanikai, Savinas, Sekierkai, Serkai, Slomianka, Stare Ježevas, Stare Kapice, Stelmachovas, Stelmachovo Kolonija, Šafrankai, Šelonguvka, Tatarai, Tikocinas, Žendzianai ir Žukai.


== Šaltiniai ==