Eivind Falk (tidligere Eivind Falk-Svensen; født 12. mars 1964 i Oslo) er direktør for Norsk håndverksinstitutt, Senter for immateriell kulturarv, tidligere Norsk handverksutvikling. Han er bosatt på Lillehammer.
Eivind Falk er utdannet cand mag, bedriftsøkonom og høgskolekandidat i Folkekunst fra Høgskolen i Telemark. Han har gjort seg kjent som tegner. Blant annet har han gjennomillustrerte Norsk Faglitterær Forfatterforenings PROSA i fem år. Eivind Falk har tidligere arbeidet i Gudbrandsdalens Uldvarefabrik AS og som internasjonal ekspert for UNESCO i forbindelse med kulturminnevernarbeid i Georgia. Eivind Falk var Høyres ordførerkandidat på Lillehammer ved valget i 2007 og 2011. Han har i dag styreverv i GLØR og var oppnevnt som medlem av Norsk kulturråd (vara) i perioden 2009–2011.


== Publikasjoner ==
 Løgn & Bedrag, nominert til Sproingprisen
 Illustrasjoner til Prosaboka, utgitt på Forlaget fritt og vilt
 Dekor på tre, Landbruksforlaget, ISBN 82-529-2628-2
 Oversatt Spikke i tre, Landbruksforlaget, ISBN 82-529-2775-0
 (red.) NHU 20 år / Maihaugens årbok 2007, ISBN 978-82-303-0805-9
 Medforfatter, Skjulte Skatter, Maihaugens Årbok 2008, ISBN 978-82-90241-64-8
 (red) Living Crafts, Hertervig Akademisk, 2009, ISBN 978-82-8217-002-4
 Medforfatter, Katta på Veggen, Maihaugens Årbok 2009 ISBN 978-82-8217-007-9
 Forfatter, Spikkeboka, Museumsforlaget 2014, ISBN 978-82-8305-005-9


== Eksterne lenker ==
 Eivind Falks blogg