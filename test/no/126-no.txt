Storø er den største øya i Nuuk-fjorden, den heter på grønlandsk Qeqertarsuaq, som nettopp betyr «den store øy».  Øya er ubebodd. 
I historisk tid er der blitt utsatt reinsdyr på øya, som trives godt. Der drives vinterjakt på reinene. 
Øya er et alpint landskap, dvs. et meget kupert landskap med høye tinder, som det 1616 meter høye Qingaaq – det nest høyeste fjellet i Nuuk-fjorden. I nyere tid er det funnet gull omkring dette fjellet. Selskapet NunaMinerals har rettighetene til etterforskningen i området. Etterforskningen foregår fra slutten av mai til omkring oktober.  Resten av året tillater snø- og værforhold ikke feltarbeid.