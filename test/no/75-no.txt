Helsehøyskolen var en privat skole i Oslo som tilbød høgskolestudier. Den må ikke forveksles med Norges Helsehøyskole, en annen privat skole med lignende program. Skolen ble startet i 1992 under navnet Encefalon, høyskole i grunnmedisin og fikk navnet Helsehøyskolen i 2009. I 1996 fikk skolen offentlig godkjenning av sitt første studium, medisin grunnfag. Etter det har den fått godkjent en rekke fag, og sist bachelorstudium i ernæringsfysiologi. I 2011 fusjonerte Helsehøyskolen med Bjørknes Høyskole.
Skolen hadde lokaler i Ullevaal Stadion, men tilbød også nettstudier på egen nettskoleløsning.
Skolen ble etablert og eides av Encefalon as, eid av allmennpraktiker Tore Taraldsen og kardiolog og indremedisiner Ivar Sjaastad. Den ble i 2010 solgt til Bjørknes Høyskole.


== Eksterne lenker ==
 Bjørknes høyskole
 Norges helsehøyskole