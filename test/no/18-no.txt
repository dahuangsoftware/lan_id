Ringvassøy Idrettslag fra Hansnes i Karlsøy kommune i Troms ble stiftet 26. april 1969. Klubben har aktivitet innen fotball, ski, sykling og volleyball, og har også drevet med friidrett og svømming.
Ringvassøy ILs seniorlag i fotball for menn nådde for første gang daværende 4. divisjon (nivå 4) i 1981, og spiller i 2014 i 5. divisjon Troms avdeling 1 (nivå 6). Hjemmebanen i fotball er Hansnes kunstgressbane, som ble tatt i bruk i 2012. Ringvassøy IL har tidligere spilt på Dåfjord gressbane. Klubbens volleyballag nådde 2. divisjon i 1983.


== Kilder ==
Hjemmeside
Historien (besøkt 26. mai 2014)
Norges Fotballforbund: Ringvassøy IL (besøkt 26. mai 2014)
Karlsøy kommune: Artikkel i TIL-henger'n (skrevet av Siv Heidi Ditlefsen, 2. desember 2011, besøkt 26. mai 2014)
Karlsøy kommune: Årets siste hjemmekamp (14. september 2011, besøkt 26. mai 2014)
Terminlister og tabeller hos Norges Fotballforbund (besøkt 26. mai 2014)