Et samløp er i geografi et sted hvor to eller flere elver løper sammen. Det kan være hvor ei sideelv løper sammen med hovedelva i et vassdrag, eller hvor to tilløpselver møtes og danner en ny og større elv med et nytt navn. Samløp danner ofte knutepunkter for båttrafikken på elvene, og det har derfor vokst fram havnesteder der, som da også har blitt knutepunkt for landveis transport til og fra havnene. Mange større byer har begynt på denne måten. 
Uttrykket samløp brukes også om steder hvor kanaler, isbreer, fjorder og sund møtes.


== Kjente samløp ==


=== I Norge ===
 Vormsund, hvor Glomma og Vorma møtes.
 Elva Tana dannes ved samløpet mellom Anarjokka og Karasjokka.
 Flere steder i Norge og Sverige heter Åmot, som betyr «sted der to elver møtes». Navnet brukes hovedsakelig om området mellom de to elvene.


=== I Europa ===
 Koblenz i Tyskland ligger ved samløpet av Rhinen og Mosel, kjent som Deutsches Eck (Det tyske "hjørnet").
 Lyon i Frankrike ligger ved samløpet mellom Saône og Rhône.
 Praha, hovedstaden i Tsjekkia, ligger ved samløpet av Elben og Vltava (Moldau).
 Beograd, hovedstaden i Serbia, ligger ved samløpet av Sava og Donau.
 Nizjnij Novgorod, Russlands fjerde største by, ligger ved samløpet mellom Volga og Oka.


=== Andre verdensdeler ===
 Allahabad i India, hvor de hellige elvene Ganges, Yamuna og Saraswati møtes. Det er et av hinduismens helligste steder. Selve samløpet kalles Triveni Sangam.
 Nilen begynner ved samløpet mellom Den hvite Nil og Den blå Nil i Khartoum, hovedstaden i Sudan.
 Byen Manaus i Brasil ligger ved samløpet av elvene Rio Negro og Amazonas.
 Elva Ohio dannes ved samløpet av elvene Monongahela og Allegheny i Pittsburgh, Pennsylvania.
 St. Louis, Missouri ligger like ved samløpet mellom elvene Mississippi og Missouri.


== Referanser ==


== Se også ==
 Elveos
 Åmot


== Eksterne lenker ==
 (en) Kategori:Confluences – bilder, video eller lyd på Wikimedia Commons