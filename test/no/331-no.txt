Anton «Toni» Angerer (født ca. 1956, død 21. mai 1975) var en tysk skihopper som konkurrerte for Vest-Tyskland. Han representerte Ski-Klub Ramsau. Angerer deltok i den tysk-østerrikske hoppuka i 1973/74 og 1974/75, og ble nummer 55 sammenlagt det andre året, med 51.-plass i Innsbruck 3. januar 1975 som beste plassering i enkeltrenn. Samme sesong ble han nummer 3 i det vesttyske mesterskapet.
Under trening i den nye Salpausselkä-bakken under Lahtisspelen i Finland 26. februar 1975 falt han i ovarennet og kolliderte med en prepareringsmaskin som sto på kulen. Han ble lam, og døde 21. mai, bare 19 år gammel.


== Se også ==
 Skader og dødsulykker i skihopping


== Kilder ==
 Jens Jahn, Egon Theiner: Enzyklopädie des Skispringens. AGON Sportverlag, Kassel 2004. ISBN 3-89784-099-5, flere sider
 Ski-Klub Ramsau: Chronik des Ski-Klub Ramsau (besøkt 19. juli 2011)
 Sächsische Zeitung: 14-Jähriger stirbt nach Trainingssturz (7. januar 2008, besøkt 19. juli 2011)
 Aftenposten 22. mai 1975
 Stavanger Aftenblad 2. juli 1982


== Eksterne lenker ==
 (en) Toni Angerers profil hos FIS (skihopping)