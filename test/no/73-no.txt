Manuel Dias den eldre, eller Li Ma'nuo (født i 1559 i Alpalhão nær Portalegre i Portugal, død 28. november 1639 i Macao i Kina var katolsk misjonær tilknyttet jesuittordenen. Han seilte ut til Østen i april 1585 med Santiago til Goa, og opplevde et skipbrudd på veien på kysten utenfor Sofala. Han ankom senere Macao i juli 1597 og ble rektor for kommuniteten der. Den 9. august 1602 kom han til  Beijing der han imidlertid kun kunne oppholde seg i to måneder. Så dro han sør til Macao igjen, og fra 1603 til 1609 var han superior for misjonene i Sør-Kina. Fra 1604 residerte han i Nanchang, der det var en kristenforfølgelse fra august 1607 til oktober 1609. Han var igjen rektor i Macao fra desember 1611 til april 1615. Han var ved to anledninger visitator av jesuittmisjonene, og reiste da rundt til alle misjonsstasjonene i landet (fra 1622, og april 1635 – oktober 1639 – da han også besøkte misjoner utenfor Kina). 


== Se også ==
Liste over kinamisjonærer tilhørende jesuittordenen