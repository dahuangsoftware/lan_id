Inside the Whore er en norsk spillefilm i sjangeren liksomdokumentar og grindhouse-sjangeren regissert av Reinert Kiil. Det er en selvironisk metafilm der regissør av filmen også innehar rollen som regissør i filmen. Den kom ut i 2011. Tittelen er engelsk, og kan oversettes som «På innsiden av hora»


== Handling ==
Inside the Whore fremstilles som en bak scenen-dokumentar. Etterkommeren til den fiktive filmen Hora (2009) skal spilles inn og regissør Reinert Kiil (Kiil) sammen med kameramann Vidar Olsen (Kim Sønderholm) vil spille inn den mest groteske og virkelighetsnære filmen som noen gang er produsert. Når filmen utspiller seg er det noe som ikke stemmer. Regissøren begynner å miste grepet og skuespillerne begynner å bli redde. I filmen skildres det hvor langt noen er villig til å gå for å prøve å skape den mest groteske og virkelighetsnære filmen noen sinne.


== Rolleliste ==
 Susanne Estelle som «Susanne Estelle»
 Lisa Barsten som  «Lisa»
 Anniken Mjelde Sjo som  «Anniken»
 Torgrim Ødegård som  «Torgrim»
 Linn Cathrine Sonflå som  «Silje»
 Jørgen Langhelle som  «Medietilsynet»
 Vegar Hoel som  «Distributør»


== Eksterne lenker ==
 «Inside the Whore», Filmweb
 «Inside the Whore (2012)», IMDb