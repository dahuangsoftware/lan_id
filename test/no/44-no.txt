Deutsche Parlamentarische Gesellschaft (DPG) er en tverrpolitisk tysk organisasjon som består av medlemmer av den tyske Forbundsdagen, landdagene og Europaparlamentet. Organisasjonen har fra 1999 hatt sete i Riksdagspresidentpaléet ved Ebert-Platz ovenfor østinngangen til Riksdagsbygningen. Dermed ønsker selskapet å knytte bånd til de politiske tradisjonene under Weimarrepublikken, da denne bygningen allerede var et mye brukt møtested for parlamentarikere.
DPG ble grunnlagt 1. april 1951 av forbundsdagsrepresentantene Karl Georg Pfleiderer (FDP/DVP), Gerhard Lütkens (SPD), Paul Bausch (CDU) og Josef-Ernst Fürst Fugger von Glött (CSU). Frem til 1999 hadde organisasjonen sete i Bonn, i den nå revne Villa Dahm. Organisasjonen flyttet sitt sete til Berlin samtidig med Forbundsdagen.

Organisasjonens formål er knytte personlige bånd mellom parlamentarikere på tvers av partigrenser og parlamenter, og dermed skape en bedre forståelse for forskjellige politiske synspunkter. Dermed skal organisasjonen bidra til en grunnkonsensus mellom demokrater.
DPGs hovedkvarter brukes også til kulturelle arrangementer og utstillinger.


== Formenn og presidenter ==
 1951–1954: Karl Georg Pfleiderer, FDP/DVP
 1954–1957: Kurt Georg Kiesinger, CDU
 1957–1961: Fyrst Otto von Bismarck, CDU
 1961–1972: Ernst Majonica, CDU
 1972–1977: Hedwig Meermann, SPD
 1977–1979: Richard Stücklen, CSU
 1979–1980: Burkhard Ritz, CDU
 1980–1991: Otto Wulff, CDU
 1991–1998: Reinhard Freiherr von Schorlemer, CDU
 1998–2006: Elke Leonhard, SPD – fra 2006 ærespresident
 fra 2006: Heinz Riesenhuber, CDU


== Litteratur ==
 Hilde Purwin, Helmut Herles: Eine Villa am Rhein. Die Parlamentarische Gesellschaft in Bonn, Baden-Baden 1986.