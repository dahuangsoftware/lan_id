Ladehammeren er et berg på Ladehalvøya i Trondheim kommune i Sør-Trøndelag. Høyeste punkt er 71 meter over havet. Ladehammeren var vardefjell i sagatiden og det finnes en gravrøys her. Den høyeste toppen kalles også Våttåhaugen. På et kart fra Trondheim 1658 vises en fyrlykt på hammeren. På 1700-tallet var det planer om å bygge en festning. Fra 1848 hadde de militære sine krutthus på Ladehammeren. Tyskerne bygde en del festningsanlegg her under andre verdenskrig.
I 2000 ble det på toppen reist et europeisk fredsmonument: Equilibrio Nord som er laget av den tyske kunstneren Rolf Schaffner.
Ladehammerens stigning gjør at den regnes som et av de tyngste sykkelintervallene i Trondheim.


== Referanser ==


== Eksterne lenker ==
WikiStrinda: Ladehammeren