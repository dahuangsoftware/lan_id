Thomas Arabo (født 20. november 1940 i Sørvágur) er en tidligere, færøysk ingeniør og sosialdemokratisk politiker (Jv.).
Han er sønn av Joen Arabo Henriksen og Karin Thomasen. Stamfar til Arabo-slekten var sogneprest Peder Arhboe. Etter sjømannsskolen i Tórshavn utdannet han seg til sivilingeniør i Danmark. Arabo var teknisk direktør og senere administrerende direktør i Strandfaraskip Landsins. Han avgikk som direktør i 1996. Han hadde permisjon for å være daglig leder for forløperen til Nordisk atlanterhavssamarbeid (NORA) 1981–1989 og minister 1991–1994. Arabo var styreformann i Smyril Line 1986–1991. Han har undervist ved yrkesskoler i Vestmanna og Tórshavn.
Arabo var innvalgt på Lagtinget fra Norðurstreymoy 1984–1988 og 1990–1994. Han var formann i Lagtingets revisjon 1985–1988. Han var industri- og handelsminister i Atli Dams sjette regjering 1991–1993, og fikk ansvar for skolesaker i påvente av en ny regjeringsdannelse i 1993. Arabo var fiskeri- og industriminister i Marita Petersens regjering 1993–1994.Han er gift med Anna Jensen og bosatt på Signabøur. Deres sønn Ben Arabo er administrerende direktør i Atlantic Petroleum.


== Referanser ==