Vegen smal og porten trang er en novellesamling av Ragnar Hovland, utgitt i 1981 på Samlaget. Den ble gitt ut igjen i ny utgave i 1999, som markering av Hovlands tjueårsjubileum som forfatter.
Boken består av en rekke korte noveller, alle skrevet i første person. Novellene står fritt fra hverandre, og omhandler alle ulike karakterer. De er likevel strukturert slik at novellenes hovedpersoner er barn i de første historiene, mens historiene utover i boken handler om stadig eldre mennesker i mer komplekse livssituasjoner. Hovlands mangesidige vestlandsbakgrunn viser seg tydelig i fortellingene, og boken har blitt fremholdt som viktig for den vestlandske identiteten.


== Referanser ==
Dag og Tid nr. 26, 1. juli 1999: Gjensyn med vestlandsk beat, Roald Helgheim