Serita Solomon (født 1. mars 1990 i Bromley i London) er en britisk friidrettsutøver som konkurrerer i sprintløp og hekkesprint. Hun representerte Storbritannia under EM i friidrett innendørs 2015 i Praha, der hun fikk bronse på 60 meter hekk.


== Idrettskarriere ==
2005-2006Solomon vant 60 meter hekk, og kom på 8.-plass på 60 meter ved det engelske U17-mesterskapet innendørs (AAA U17 Indoor Champinships). Hun kom på 4.-plass på 100 meter, og vant 80 meter hekk i 1. divisjon ved Southern Women's Track & Field League. Hun vant 80 meter hekk ved det sørengelske juniormesterskapet i mai, og i juni satte hun personlig rekord på 100 meter med 12,1 sekunder ved et Southern Premier-stevne. Ved det engelske skolemesterskapet (ESAA championships) vant hun 80 meter hekk, og hun vant også denne distansen ved det engelske U17-mesterskapet utendørs.
Hun satte personlig rekord på 60 meter innendørs da hun vant U17-klassen ved det sørengelske mesterskapet innendørs i januar 2006. Her løp hun på 7,62 i innledningsheatet. Denne personlige rekorden slo hun ikke før i 2013. Hun vant også 60 meter hekk ved dette mesterskapet, på tiden 8,49. Ved det engelske U17-mesterskapet innendørs (AAA U17 Indoor Champinships) 2006 kom hun på 8.-plass på 60 meter, og 2.-plass på 60 meter hekk med ny personlig rekord på 8,45, kun slått av Zara Hohn. Hun vant 100 meter hekk ved National Junior League Southern Premier og ved Vancouver Trophy i august. Hun satte ny personlig rekord på 100 meter hekk, med 14,14 sekunder, ved finalen i National Junior League. Internasjonalt deltok hun ved European Champion Clubs Cup For Juniors i Moskva, der hun kom på 2.-plass på 100 meter hekk.
2007-2008Ved det sørengelske mesterskapet i friidrett innendørs 2007 (SEAA Indoor Championships) kom hun på 4.-plass på 60 meter og 1.-plass på 60 meter hekk i U20-klassen. Hun vant 60 meter hekk ved Celtic Indoor Cup i februar, og hun vant også 60 meter hekk det åpne engelske mesterskapet innendørs, i U20-klassen, med ny personlig rekord på 8,38 sekunder. Hun vant 200 meter ved Kent County Championships i mai 2007.

2009-2010Hun kom på 2.-plass på 100 meter hekk ved Southern Counties Senior & U20 Championships 2009, bak Stephanie Gaynor. På nasjonalt nivå fikk hun bronse på 100 meter hekk ved England U20 & U23 Championships, der hun stilte i juniorklassen (U20).Lauren Dewdney vant denne klassen. I september vant hun 100 meter hekk ved National Junior League Final i Derby, og hun kom også på 2.-plass på 100 meter. Hun konkurrerte også internasjonalt - i september deltok hun ved European Junior Clubs Cup B i Tuzla i Bosnia-Hercegovina, der hun vant 100 meter hekk og kom på 2.-plass på 100 meter.Innendørssesongen 2010 startet med SEAA Indoor Championships i januar, der hun kom på 2.-plass på 60 meter hekk, bak Louise Wood. Hun deltok også på 60 meter, men ble slått ut i semifinalen.

2011-2012Solomon startet 2011 med 3.-plass på 60 meter hekk ved Metaswitch Indoor Games i Lee Valley Athletics Centre i London. To uker senere, i samme arena, deltok hun ved det sørengelske mesterskapet i friidrett innendørs, og kom der på 2.-plass bak Gemma Bennett. Ved det britiske mesterskapet innendørs 2011 (Aviva World Trials & UK Championships), som også var uttak til VM i friidrett innendørs 2011, kom hun på 7.-plass i sitt innledningsheat på 60 meter hekk, og gikk ikke videre i mesterskapet. Hun kom på 2.-plass på samme distanse ved BUCS-mesterskapet innendørs i mars, og hun løp 100 meter hekk ved tre stevner i USA i april; Long Beach Invitational, Bryan Clay Invitational og Tiny Lister Invitational, der hun kom på fjerde- og femteplasser.
Den 1. - 2. mai 2011 startet hun utendørssesongen med sølv på 100 meter hekk ved BUCS-mesterskapet utendørs, kun slått av Stephanie Gaynor. Hun satte personlig rekord på 100 meter hekk ved UK Women's League-stevnet i Hendon i mai, der hun løp på 13,27 sekunder med 1,9 m/s medvind. Hun kom også på 2.-plass ved CAU Inter Counties Championships i mai, og vant seniorklassen ved South of England U20 / Senior Championships 19. juni. Hun ble britisk U23-mester på 100 meter hekk i juli, da hun vant Aviva U20/U23 Championships i Bedford.
Ved det engelske mesterskapet i friidrett i juli ble hun slått ut i innledningsheatet. Bedre gikk det ved det britiske mesterskapet i friidrett, som også var VM-uttak, der hun nådde finalen og løp inn til 8.-plass der.
2012-2013Hun ble slått ut i semifinalen på 60 meter ved det sørengelske mesterskapet i friidrett innendørs i 2012 (SEAA Championships), der hun løp på 7,69. Ved London U20/Senior Games kom hun på 3.-plass i seniorklassen på 60 meter hekk, og i februar kom hun på 6.-plass på 60 meter hekk ved det britiske mesterskapet innendørs. Hun stilte til start på 200 meter ved Kent County-mesterskapet utendørs, der hun kom på 2.-plass.Ved det engelske mesterskapet utendørs i juni 2012 vant hun 100 meter hekk, med tiden 13,62. Senere samme måned vant hun samme distanse også ved det engelske U23-mesterskapet (Aviva England Athletics U20/U23 Championships). Hun nådde ikke helt opp ved det britiske mesterskapet, som også var OL-uttak, men endte på 5.-plass med tiden 13,50.Innendørssesongen 2013 startet med South London Athletics Network Indoor Open, der hun vant 60 meter. Her satte hun også ny personlig rekord med tiden 7,58. I februar 2013 deltok hun ved det britiske mesterskapet innendørs, som også var uttak for EM innendørs. Hun satte her personlig rekord med 8,23 i sitt innledningsheat, og endte til slutt på 4.-plass i finalen. Derval O'Rourke vant denne øvelsen med 8,11 sekunder. En uke senere senket hun sin personlige rekord til 8,16 ved Midland Counties Open.
Utendørs oppnådde hun også gode tider, og satte ny personlig rekord med 13,09 på 100 meter hekk ved det britiske mesterskapet, der hun kom på 2.-plass i finalen, bak Tiffany Porter.Hun avsluttet 2013 med å vinne 60 meter ved South London Athletics Network Indoor Open, med ny personlig rekord på 7,58.
2014-2015Ved Gulgl Games innendørs i Østerrike kom hun på 3.-plass på 60 meter hekk. I februar fikk hun sølv på 60 meter hekk ved det britiske mesterskapet innendørs, bak Gemma Bennett. Hun kom også på 2.-plass bak Bennett ved Birmingham Games i februar. Solomon ble tatt ut til å konkurrere i internasjonale mesterskap denne sesongen. I juni deltok hun ved Lag-EM i friidrett 2014, der Storbritannia konkurrerte i Super League. Hun kom på 8.-plass på 100 meter hekk, noe som ga 5 poeng i lagkonkurransen, der Storbritannia kom på 5.-plass sammenlagt. Hun deltok også på 100 meter hekk ved Samveldelekene 2014 i Glasgow, der hun ble slått ut i innledningsheatet med 10. beste tid på 13,38. Her var hun bare 1/1000 sekund fra en finaleplass - hennes tid var 13,380, mens Josanne Lucas som kom på plassen foran henne i dette heatet løp på 13,379 sekunder. Ved det britiske mesterskapet utendørs kom hun på 3.-plass på 100 meter hekk.Solomon vant 60 meter i seniorklassen ved det sørengelske mesterskapet innendørs 2015 (South of England AA U20 / Senior Championships). Her løp hun på 7,50 sekunder, som var ny personlig rekord. Hun vant også 60 meter hekk ved dette mesterskapet. Ved det britiske mesterskapet innendørs i Sheffield i februar vant hun 60 meter hekk, der hun satte ny personlig rekord med 8,04, og slo med det Lucy Hatton med to hundredeler. Hun ble tatt ut til EM i friidrett innendørs 2015 i Praha, der hun senket sin personlige rekord tre ganger, til 8,03 i innledningsheatet, 7,95 i semifinalen og 7,93 i finalen, der hun fikk bronse. Hun deltok ved British Grand Prix i Birmingham, og kom der på 5.-plass på 100 meter hekk.
Ved lag-EM i friidrett 2015 deltok Storbritannia igjen i Super League. Denne gangen løp Solomon inn til 7.-plass på 100 meter hekk, som ga 6 poeng i lagkonkurransen. Hun fikk ikke medalje ved det britiske mesterskapet utendørs i 2015, men kom på 4.-plass på 100 meter hekk.


== Referanser ==


== Eksterne lenker ==
 (en) Serita Solomons profil hos IAAF
 (en) Serita Solomons profil hos All-Athletics.com
 (en) Serita Solomons profil hos Diamond League
 (en) Profil hos European Athletics
 (en) Profil hos The Power of 10
 (en) Profil hos All-Athletics