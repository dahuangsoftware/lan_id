Arteria cerebri media (ACM) er en av tre større parrede arterier som forsyner hjernen med blod. Den avgår fra arteria carotis interna og fortsetter inn i sulcus lateralis hvor den deler seg og projiseres ut til store områder av den laterale del av hjernebarken. Den forsyner også fremre del av tinninglappen og hjernebarken i insula.
ACM avgår fra trifurkasjonen av arteria carotis interna og er dermed forbundet med arteria cerebri anterior og arteria cerebri communicans posterior, som er forbindelsen til arteria cerebri posterior. ACM betraktes ikke å være en del av Willis' arterielle sirkel.


== Forsyningsområder ==
Områder i hjernen som forsynes av arteria cerebri media inkluderer:

 Størsteparten av den laterale overflaten av storehjernen. Unntagelser er den superiøre margin av pannelappen og isselappen, og den inferiøre del av tinninglappen og bakhodelappen, som forsynes av arteria cerebri posterior.
 Deler av capsula interna og basalgangliene.


== Okklusjon ==
Okklusjon av arteria cerebri media kan resultere i følgende nevrologiske utfallssymptomer:

 Parese, evt. paralyse av den kontralaterale (motsattsidige) del av ansiktet, armen og benet.
 Sensoriske forstyrrelser i den kontralaterale (motsattsidige) del av ansiktet, armen og benet
 Afasi (f.eks. Brocas afasi, Wernickes afasi, konduktiv afasi, anomisk afasi), dersom den dominante hjernehalvdel (vanligvis venstre hos høyrehåndede) rammes.
 Venstre-sidig neglekt dersom den recessive hjernehalvdel (vanligvis høyre hos høyrehåndede) rammes
 Homonym hemianopsi eller kvadrantanopsi.


== Flere bilder ==


== Referanser ==


== Eksterne lenker ==
 MedEd, Loyola University Chicago Neuro/neurovasc/navigation/mca.htm SUNY Labs 28:09-0215
 Blodforsyning ¨på neuropat.dote.hu