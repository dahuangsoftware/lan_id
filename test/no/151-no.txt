Rolf Hugh Hobson (født 18. juli 1961 i Oslo) er en norsk historiker som er professor ved Institutt for forsvarsstudier i Oslo og professor II ved Universitetet i Bergen.Hobson ble utdannet cand. mag. ved Universitetet i Oslo i 1986 og studerte fra 1988 til 1993 ved Heinrich Heine-Universität i Düsseldorf. Hobson var fra 1990 til 1993 også ved Den allmennvitenskapelige høgskole ved Universitetet i Trondheim. I 1994 ble han ansatt som seniorforsker ved Institutt for forsvarsstudier. Hans dr.art.-grad ved NTNU i historie omhandlet den tyske flåteopprustningen under storadmiral Alfred von Tirpitz i årene 1897-1914.Hobson arbeider ved Senter for sivil–militære relasjoner ved Institutt for forsvarsstudier.


== Bibliografi ==
 Hobson, Rolf: Europeisk politisk historie 1750–1950, Cappelen Damm Akademisk, 2015
 Hobson, Rolf, Tom Kristiansen og Sven G. Holtsmark (red.): Stormaktene, Sverige og Norge 1905–1907. Fra konsulatsak til integritetstraktat, Cappelen Damm Akademisk, 2006
 Hobson, Rolf: Krig og strategisk tenkning i Europa 1500–1945. Samfunnsendring – statssystem - militær teori, Cappelen Damm Akademisk, 2005
 Hobson, Rolf: Maritimer Imperialismus. Seemachtsideologie, seestrategisches Denken und der Tirpitzplan 1875 bis 1914, Oldenbourg Wissenschaftsverlag, 2004


== Referanser ==