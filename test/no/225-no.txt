Se også Nantes (São Paulo)Nantes er en by og kommune i departementet Loire-Atlantique i regionen Pays-de-la-Loire vest i Frankrike. Nantes ligger 50 km innlands fra atlanterhavskysten i utløpet til Loire. Byen har over 298 029 innbyggere, 619 240 med forstedene (2014). Dette gjør Nantes til Frankrikes sjette største by mellom Nice og Srasbourg. Den er den største byen i den historiske regionen Bretagne og fortsatt kulturell knyttet til den. 


== Historie ==

Byen ble romersk i 56 f.Kr. med navnet Portus Namnetum etter en gallisk stamme Namnetes. Nantes ble kristnet på 300-tallet og ble i årene etter angrepet av saksere, frankere og normannere. I 1066 ble Nantes del av hertugdømmet Bretagne. I 1460 ble en universitet grunnlagt som eksisterte til den franske revolusjon. Hertugdømmet var til tider selvstendig, til tider underlagt England og kom ikke inn under Frankrike før 1532. Området har fortsatt en sterk bretonsk identitet med eget språk (Bretonsk). 
Byens navn er særlig knyttet til Ediktet i Nantes, også kalt toleranseediktet, fra 1598 undertegnet av kong Henrik IV av Frankrike. Den gav hugenottene lov til å holde gudstjenester og en relativ religionsfrihet, selv om statsreligionen forble katolsk. Ediktet ble opphevet av Ludvig XIV av Frankrike nesten hundre år senere, noe som førte til en stor utvandring av hugenottene. 
Gjennom 1600- og 1700-tallet blomstret byen økonomisk, særlig siden den ble Frankrikes viktigste havn. Handel med Asia, men også slavehandelen var viktig på denne tiden. Nantes var Frankrikes utgangspunkt for trekantfart. I forløpet av den den franske revolusjon ble byen dratt inn i Vendée-opprøret, et kongelig og katolsk orientert forsøk på motrevolusjon 1793-1796. Revolusjonsregjeringen under skrekkveldet slo ned opprøret brutalt og ødela mye av regionen med gjengjeldelsesaksjoner. Fra oktober 1793 til februar 1794 ble 16.000 mennesker henrettet i Nantes under kommandoen av Jean-Baptiste Carrier bl.a. gjennom systematiske drukninger i elven, såkalte noyades. 
Den industrielle revolusjonen så fremveksten av en betydelig verftsindustri. Under den andre verdenskrig ble havnebyen okkupert av Tyskland og derfor mål for betydelige allierte luftangrep. Vichy-regimet inndelte Frankrike i regioner i 1941 og rev Nantes løs fra Bretagne som byen tidligere hadde vært hovedstad for. 
I 1962 ble universitetet grunnlagt på nytt, den har i 2016 cirka 38.000 studenter. Verftkrisen på 1980-tallet rammet byen hardt. Blant annet flytting av deler av sentraladministrasjon fra Paris og gode infrastrukturtiltak som TGV tilknytning, revitaliserte byen og den er i dag en av de fremste byer i Vestfrankrike ved siden av Bordeaux. I 2004 ble den kåret av Magasinet Time til den beste plassen i Europa å leve i .Nantes er Jules Vernes fødeby.


== Utdanning ==
 Audencia Business School
 E-Artsup
 École Centrale de Nantes
 École pour l'informatique et les nouvelles technologies
 Ecole Politech Nantes GRADUATE SCHOOL OF ENGINEERING


== Se også ==
 Kommuner i departementet Loire-Atlantique
 FC Nantes


== Referanser ==
 Kommunedata fra INSEE


== Eksterne lenker ==
 (fr) Nantesʼ offisielle nettsted
 (en) Kategori:Nantes – bilder, video eller lyd på Wikimedia Commons
 (en) Nantes – galleri av bilder, video eller lyd på Wikimedia Commons (fr)
 Nantes turistbyrå
 Université de Nantes
 http://web.polytech.univ-nantes.fr/1386083719124/1/fiche___pagelibre/&RH=POLYTECH_FR1