Tecklenburger Land er en region i landskapet Westfalen i det nordvestlige Tyskland. Politisk er det idag en del av Kreis Steinfurt i Regierungsbezirk Münster, mens det både geografisk og historisk er et eget område. Området er sammenfallende med den tidligere Kreis Tecklenburg (1816–1974). Historisk har det sin opprinnelse i grevskapet Tecklenburg, såvel som overgrevskapet Lingen og en liten del av Fyrstbispedømmet Münster.
Området er oppkalt etter byen Tecklenburg, med bakgrunn i dens rolle som en tidligere forvaltningsenhet i de forgagne århundrer. På bakgrunn av de store politiske, historiske og religiøse forskjellene i Münsterland er den regionale bevisstheten spesielt utpreget i Tecklenburger Land, og benevnelsen «en Tecklenburger» brukes gjerne om stedets beboere.