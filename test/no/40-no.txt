«This Land Is Your Land» er en av de mest kjente folkemusikksanger i USA. Dens tekst ble skrevet av Woody Guthrie basert på en eksisterende melodi som svar på Irving Berlins «God Bless America», som Guthrie betraktet som urealistisk og selvgod. Etter å ha blitt trøtt av å høre Kate Smith synge denne på radioen, skrev han en alternativ sang, opprinnelig kalt «God Blessed America for Me». Guthrie endret sangteksten over tid, og tidvis la til mer åpent politisk vers på linje med hans positive syn på kommunismen, enn hva som ble innspilt på plate eller trykt på papir. Melodien som Guthrie benyttet, selv om den oftest er kreditert ham selv, kommer opprinnelig fra en gammel gospelsang, tone for tone, «When The World's On Fire». Det er mest kjent fra innspillinger gjort av The Carter Family, amerikanske gruppe av country- og bluegrass-musikere på 1930-tallet, ti år før Guthries utgivelse.
Guthrie skrev sangen i 1940 og spilte den inn i 1944. Sangen ble ikke utgitt før i 1945 da den ble inkludert på stensilert hefte på ti sanger med sangertekster tastet inn på skrivemaskin og med håndtegnede illustrasjoner. Heftet ble solgt for 24 cent og ble opphavsbeskyttet i 1951. Den første kjente profesjonelle trykte utgivelsen var i 1956 av Ludlow Music som administrerte sangens utgivelsesrettigheter for Guthrie. Ludlow utga senere versjoner med akkompagnement for piano og gitar.
I 2002 var sangen en av 50 innspillinger valgt for dette året av Library of Congress (USAs nasjonalbibliotek) som ble lagt til registeret for nasjonale innspilninger.Sangen har blitt spilt og framført av en rekke andre musikere, blant annet Bruce Springsteen, som blant annet har sunget den i duett med Pete Seeger for president Barack Obama og av Billy Bragg, som mer enn noen annen har videreført Guthries musikk, på hans album med kampsanger.


== Teksten ==
I den første versjon av «This Land is Your Land» protesterte han mot de store forskjellene mellom de ulike samfunnsklasser i følgende vers:

In the squares of the city, In the shadow of a steeple;
By the relief office, I'd seen my people.
As they stood there hungry, I stood there asking,
Is this land made for you and me.Han protesterte mot privat eierskap av opprinnelige frie landområder med følgende vers:

As I went walking, I saw a sign there;
And on the sign there, It said, ‘NO TRESPASSING’.
But on the other side, It didn't say nothing.
That side was made for you and me.I en annen versjon blir skiltet fra å være «Gjennomgang forbudt» til «Privat eiendom», men disse versene ble tatt bort ved at de var altfor radikale og kontroversielle i senere versjoner, tilogmed av Guthrie selv, og det omgjorde sangen fra å være en protestsang til en mer tradisjonell, patriotisk sang som alle kunne like, både på venstre som høyresiden, og ikke minst den store gruppen i sentrum.


== Innspilling ==
Woody Guthrie spilte inn sin første plate med sangen i 1944 og den ble første gang utgitt i 1945 i et lite egenprodusert hefte på ti sanger som hadde teksten maskinskrevet og med håndtegninger. Heftet ble solgt for 25 cent og hadde «Copyright 1945» over hele forsiden, noe pussig med tanke på hans og den radikale bevegelsens forhold til eiendomsrett.
Den første kjente profesjonelle utgivelsen var i 1956 ved Ludlow Music (nå en gruppe under The Richmond Organization), som administrerte utgivelsesrettighetene til Guthries sanger. Ludlow ga senere ut versjoner tilpasset piano og gitar. En versjon med de politiske versene som omhandlet «no trespassing» og «relief office» ble utgitt så sent som i 1972.


== Andre versjoner ==
Den har senere blitt spilt inn av mange andre musikere, spesielt Bruce Springsteen, og dessuten oversatt til mange språk, blant annet har Mikael Wiehe laget en strålende oversettelse i «Det här är ditt land» som viser hvor tilpassningsdyktig sangen er. Budskapet er at nasjonen er ikke kun for de rike og vellykkede, men for alle; de fattige, de arbeidsledige, emigrantene og kanskje spesielt de svakeste i samfunnet som ikke har mye, men iallfall skjønnheten og stoltheten av sitt eget land.
Lil Yunkers har også skrevet en svensk tekst med tittelen «Det här är ditt land». Sangen ble spilt inn av Grynet Molvig med Mats Olssons orkester på singlen RCA FAS 696.I 1986 utga Bruce Springsteen en konsertutgave av sangen på sin boks-utgave kalt Live/1975–85. På hele sin Born in the USA-turné spilte han sangen etter en introduksjon hvor han fortalte om sangens opprinnelse.
George H.W. Bush benyttet, underlig nok, den som en kampanjesang da han stilte som presidentkandidat. Et uvanlig valg for en republikaner med tanke på sangens sosialistiske opprinnelse.
I 2004 var det en nettside ved navn JibJab som hadde en parodi av sangen laget i Flash som fikk Richmond Organization til å true med å saksøke for brudd på rettigheter. Parodien hadde presidentkandidatene John Kerry og George W. Bush som sang en ny og parodisk tekst. Det ble da oppdaget at 1945-rettighetene hadde gått ut i 1973 da de ikke var blitt fornyet. De såkalte rettighetsinnehaverne ble da enige med JibJab-nettstedet kort tid etter, skjønt de fortsatt krever at de har alle rettigheter til alle andre utgaver av sangen, slik som den ble utgitt i 1956 og senere utgaver. Rent rettslig gjelder slike krav kun for de originale delene av sangen som ikke er i felles eie (public domain).


== Tekst fra 1945-versjonen ==
Nedenfor er sangteksten slik den ble utgitt i 1945, og som er forskjellig fra senere utgaver.

This land is your land, this land is my land
From the Redwood Forest to the New York Island
The Canadian mountain to the Gulf Stream waters
This land is made for you and me.As I go walking this ribbon of highway
I see above me this endless skyway
And all around me the wind keeps saying:
This land is made for you and me.I roam and I ramble and I follow my footsteps
Till I come to the sands of her mineral desert
The mist is lifting and the voice is saying:
This land is made for you and me.Where the wind is blowing I go a strolling
The wheat field waving and the dust a rolling
The fog is lifting and the wind is saying:
This land is made for you and me.Nobody living can ever stop me
As I go walking my freedom highway
Nobody living can make me turn back
This land is made for you and me.Utstillingen «Bound for Glory» på Museum of Musical Instruments har stilt ut originalmanusskriptet fra 1940 foruten den radikale utgivelsen fra 1972.


== Variasjoner ==
I Canada er sangen sunget med det første verset endret slik at de geografiske referansene er kanadiske:

This land is your land, This land is my land,
From Bonavista, to Vancouver Island
From the Arctic Circle to the Great Lakes waters,
This land was made for you and me.Denne sangteksten ble skrevet og popularisert av den kanadiske folkemusikkgruppen Travellers i 1955.
Den engelske anarko-punkegruppa Zounds skrev om sangen for deres debutplate i 1981 kalt The Curse of Zounds og utga en remikset utgave som CD-singel for et fond for McLibel-støttekampanjen i 2001.
Den svenske musikeren Mikael Wiehe, som nevnt over, oversatte sangen til svensk i «Det här är ditt land». Kanskje en av de beste gjendiktningene av sangen.


== Parodier ==
Som de fleste populære sanger har det vært mange parodiske utgaver av sangen, som JiBJab-utgaven nevnt overfor, men de fleste er skrevet anonymt og har blitt spredt fra munn til munn. Nedenfor er den velkjent utgave som ble spredt blant skolebarn som kunne ha vært sunget av en person på den andre siden av «Adgang forbudt»-skiltet som Woody Guthrie refererte til.

This land is my land, it isn't your land
I got a shotgun, and you ain't got one
If you don't get off, I'll blow your head off
This land was made for only meEn annen versjon er:

This land is my land, this land ain't your land
I got a shotgun, and you ain't got one
I'll blow your head off, if you don't get off
This land is private propertyMange nettsteder har variasjoner over denne teksten. Dette er en anti-imperialistisk versjon med nåtidig tema:

This land is my land, and only my land
And I just take land if I can’t buy land
And if I spy land, well, then it’s my land.
This land was made for only me.Sangen ble også parodiert av tegnefilmfigurene The Simpsons hvor ordene ble endret til «This Log is My Log» med referanse til et stort redwood-tre som hadde stukket av. I TV-serien Venner for livet synger Joey, da han møter en man han mener har hans tvillinghånd: «This Hand is My Hand».
Filmen Bob Roberts av Tim Robbins har en sang hvor tittelkarakteren synger «This land is my land/This land is my land».


== Norsk versjon ==
Juul Hansen har skrevet en norsk tekst. Den norske tittelen er «Det er ditt land». Den ble innspilt av «Grynet» Molvig med Mats Olssons orkester og utgitt på singlen RCA NA 1259 i 1963.


== Referanser ==


== Eksterne lenker ==
 Tekst og melodi – lydfil