Erik Bratvold (født 4. desember 1944 i Oslo) er en norsk fagforeningsmann, leder for Norsk Sjømannsforbund 1994-2006.
Bratvold var ansatt i Norsk Sjømannsforbund fra 1977 til han ble valgt av forbundets landsstyre som nestleder av forbundet i 1993, i forbindelse med at daværende nestleder Olav Bjørklund trådte inn som forbundleder ved Edvin Ramsviks avgang grunnet sykdom. Bratvold ble på landsmøtet året etter enstemmig valgt til forbundsleder, og gjenvalgt to ganger uten motkandidat, før han takket nei til gjenvalg i 2006.
Da Bratvold tok over som forbundsleder hadde Norsk Sjømannsforbund med 8900 medlemmer sitt laveste medlemstall siden 1920-årene. Ved Bratvolds avgang var medlemstallet gått opp igjen til 12 000. Det skjedde til tross for at store deler av hans lederperiode var preget av nedgang i antallet norske sjøfolk, til dels på grunn av at den norske maritime politikken gjennomgikk turbulente år med en hyppige skifter og uforutsigbarhet. Denne ustabiliteten skremte tidvis den norske rederinæringen fra å registrere sine nye skip under norsk flagg, slik at antallet arbeidsplasser for norske sjøfolk sank gradvis gjennom perioden.


== Eksterne lenker ==
 Norsk Sjømannsforbund