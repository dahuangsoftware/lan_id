Dahshur (arabisk: دهشور DIN: Dahšūr) er et gravsted i Egypt. Stedet er en kongelig nekropol fra oldtidens Egypt, og befinner seg i ørkenen på Nilens vestbredde like sør for Saqqara, omtrent 40 km sør for Kairo. Området er mest kjent for pyramider, blant dem to av Egypts best bevarte; Den røde pyramide og Den bøyde pyramide. Rester av Den svarte pyramide og Den hvite pyramide finnes også her.
Pyramidefeltene i tilknytning til oldtidsbyen Memfis, blant dem Dahshur, ble i 1979 oppført på UNESCOs verdensarvliste. Andre felt i området som også hører til denne oppføringen er pyramidekomplekset ved Giza, Saqqara, Abu Rawash og Abusir.


== Eksterne lenker ==
 (en) Kategori:Dashur – bilder, video eller lyd på Wikimedia Commons