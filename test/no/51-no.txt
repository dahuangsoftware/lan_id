Hvem var Jason Bourne (orig.tittel: The Bourne Identity) er en film fra 2002, basert på boken ved samme navn av Robert Ludlum. Filmen er løst basert på boken, og gjort om til filmmanus av Tony Gilroy. I 2004 kom oppfølgeren Gåten Jason Bourne (orig.tittel: The Bourne Supremacy). The Bourne Identity ble filmatisert første gang i 1988.


== Handling ==
I tillegg til å oppdatere politikken og teknologien, gjør filmen handlingen mer strømlinjeformet enn den i romanen, spesielt ved å fjerne all handling rundt personen Carlos.
Filmen begynner med at kroppen til Jason Bourne, som har to kulehull i ryggen, flyter i Middelhavet. Han blir plukket opp av en fransk fiskebåt og hjulpet med å få igjen styrken. Bourne husker imidlertid ikke hvem han er, og han vet ingenting om fortiden sin. Et av mannskapet på fiskebåten finner en beskjed som er kirurgisk implementert i kroppen til Bourne mens han gir ham førstehjelp. Beskjeden inneholder detaljer om en sveitsisk bankkonto. Da båten kommer til havn reiser Bourne til Zürich for å finne ut om sin fortid, forhåpentlig fra det som skjuler seg i den mystiske bankkontoen. 
I banken oppdager Bourne at han blir forfulgt av politiet, og han greier å riste dem av seg ved å gå inn i den amerikanske ambassaden. Ute av ambassaden møter han Marie Helena Kreytz, en sveitsisk-tysk jente med bohemaktig livsstil og pengeproblemer. Han betaler henne 20 000 dollar for å kjøre ham til Paris. I Paris fortsetter han jakten på sin identitet.


== Rolleliste ==


== Eksterne lenker ==
  Hvem var Jason Bournes offisielle nettsted
 (en) Hvem var Jason Bourne på Internet Movie Database
 (fr) Hvem var Jason Bourne på Allociné
 (nl) Hvem var Jason Bourne på MovieMeter
 (en) Hvem var Jason Bourne på AllMovie
 (en) Hvem var Jason Bourne på Turner Classic Movies
 (en) Hvem var Jason Bourne på Rotten Tomatoes
 (en) Hvem var Jason Bourne på Metacritic
 (en) Hvem var Jason Bourne på Box Office Mojo
 Offisielt nettsted for filmen