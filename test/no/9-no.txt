Abdul Sattar Edhi (urdu: عبد الستار ایدھی, gujarati: અબ્દુલ સત્તાર ઇદી, også kalt Edhi (født 1. januar 1928 i Bantva i Bantva Manavadar, død 8. juli 2016 i Karachi i Pakistan) var en pakistansk filantrop. Han var leder av Edhi Foundation, som blant annet driver verdens største frivillige ambulansetjeneste. Han har vært kalt «Pakistans Fader Teresa».


== Liv og virke ==


=== Bakgrunn ===
Edhi ble født i 1928 i Bantva i fyrstestaten Bantva Manavadar. Hans personlige erfaringer med og pleie av sin mor under hennes sykdom, bidro til at han utviklet et system for assistanse og omsorg for gamle, mentalt syke og annerledes trengende.Familien flyttet forbindelse med Indias deling i 1947 til Karachi i Pakistan, og i 1951 kjøpte han en liten butikk der han åpnet et lite apotek ved hjelp av en lege som lærte ham grunnleggende medisinsk hjelp.


=== Edhi Foundation ===
I 1957, som svar på en influensaepidemi i Karachi, arrangerte Edhi oppføringen av et teltsykehus i utkanten av byen for å pleie de sykdomsrammede.Stiftelsen har utviklet seg til en organisasjon med ambulanser, klinikker, psykiske institusjoner, boliger for fysisk handikappede, blodbanker, barnehjem, adopsjonssentre, likhus, krisesentre for barn og kvinner, skoler, sykepleierkurs, suppekjøkken og et 25-sengers sykehus for kreftpasienter. Det er nå det største sosiale velferdsnettverk i Pakistan, og har kontorer i flere land. 
Organisasjonen har foretatt hjelpearbeid i Afrika, Midtøsten, Kaukasus-regionen, Øst-Europa og USA, der de bidro til å gi hjelp etter New Orleans-orkanen i 2005.


== Utmerkelser og priser ==


=== Internasjonale priser ===
 Ramon Magsaysay-prisen for samfunnstjeneste (1986) sammen med sin kone, Bilquis Edhi.
 Lenins fredspris (1988).
 Paul Harris Fellow fra Rotary International Foundation, (1993).
 Verdens største frivillige ambulansetjenestorganisasjon  – Guinness rekordbok (2000). 
 «Hamdan Award» for frivillig arbeid innen humanitære medisinske tjenester, De forente arabiske emirater (2000).
 Den internasjonale Balzanprisen (2000) for humanitet, fred og brorskap, Italia .
 Æresdoktor ved Institute of Business Administration Karachi (2006).
 Æresdoktor ved Universitetet i Bedfordshire (2006).


== Referanser ==


== Eksterne lenker ==
 Edhis offisielle nettsted