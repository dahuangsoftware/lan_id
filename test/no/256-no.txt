Beni (spansk: Río Beni) er ei elv i den nordlige delen av Bolivia. Den er ei tilløpselv til Madeira, som igjen munner ut i Amazonas, og er 1559 kilometer lang, med et nedbørfelt på 133 000 km².
Den har utspring i Andesfjellene øst for La Paz, og renner deretter mot nord og senere nordøst, til den løper sammen med elva Mamoré og danner elva Madeira. 30 km før samløpet med Mamoré, nær grensa mellom Bolivia og Brasil, ligger et større strykparti ved byen Cachuela Esperanza, som hindrer båttrafikk videre opp over elva. Det er planer om bygging av vannkraftverk ved strykene, hovedsakelig beregnet for eksport til Brasil.


== Se også ==
Liste over verdens lengste elver