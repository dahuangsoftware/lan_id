Muzaffar Jang (død 13. februar 1751) var nizam av Hyderabad fra 16. desember 1750 til 13. februar 1751. Hans egentlige navn var Hidayat Muhi-ud-din Sa'adullah Khan, men han omtales vanligvis med tittelen Muzaffar Jang.
Han var barnebarn av staten Hyderabads grunnlegger, Kamar-ud-din, og kastet seg inn i striden om å overta makten da morfaren døde i 1748. Hans onkel Nasir Jang erobret imidlertid makten, men da han ble drept i desember 1751, kom Muzaffar Jang på tronen med hjelp av Joseph François Dupleix og det franske Ostindiakompaniet. Muzaffar Jang ble selv drept i februar 1751 og franskmennene sikret at han ble etterfulgt av Salabat Jang. 


== Referanser ==