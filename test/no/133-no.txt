Christopher Malcolm (født 19. august 1946 i Aberdeen, Skottland, død 15. februar 2014) var en skotsk skuespiller, regissør og produsent. Han oppnådde berømmelse for sin rolle som Brad Majors i den opprinnelige teater-produksjonen av The Rocky Horror Show. 
Malcolm ble født i Skottland men vokste opp i Canada etter at hans familie emigrerte til British Columbia i Canada på slutten av 1940-tallet. Malcolm studerte ved University of British Columbia hvor han arbeidet og studerte teater. Etter endt universitetsutdannelse returnerte Malcolm til Storbritannia og begynte sin profesjonelle skuespiller-karriere hos Royal Shakespeare Company som han var ansatt hos fra 1966 til 1968. Malcolm spilte i over 10 produksjoner over de neste årene og jobbet med utallige regissører som f.eks. Peter Hall, Trevor Nunn og John Barton. 
Gjennom hele 1970-tallet jobbet Malcolm kontinuerlig både i teater og film, som han var med i utallige produksjoner, inkludert den prisbelønte og banebrytende musikalen The Rocky Horror Show i rollen som Brad Majors. Malcolm hadde også roller i filmer som Star Wars Episode V: The Empire Strikes Back, Reds, Ragtime og Highlander. Christopher var bosatt i Bath, Somerset sammen med sin partner Judy. De hadde tre barn, Morgan, Marlon og Nell, sammen. 


== Eksterne lenker ==
  Christopher Malcolms offisielle nettsted
 (en) Christopher Malcolms profil på Internet Movie Database
 (sv) Christopher Malcolms profil i Svensk Filmdatabas
 (en) Christopher Malcolms profil på AllMovie