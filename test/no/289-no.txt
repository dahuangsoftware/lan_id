Julian Fernando Casablancas (født 23. august 1978) er en amerikansk sanger og vokalist i gruppa The Strokes.
Casablancas er sønn av grunnleggeren av Elite Model Management, John Casablancas og Jeanette Christjansen, en dansk modell som var Miss Danmark i 1965. Hans foreldre skilte seg da han var svært ung og han ble sendt til eliteskolen Institut De Le Rosey og senere på Dwight School i New York City. Etter foreldrenes skilsmisse bodde Casablancas sammen med sin mor. 
Allerede som barn ble han kamerat med Nikolai Fraiture og han møtte en annen fra bandet på eliteskolen, Albert Hammond Jr., og da han ble overført til eliteskolen i New York City møtte han resten av gruppa; Nick Valensi og Fabrizio Moretti.
Julian Casablancas blir referert til i Courtney Loves sang But Julian, I'm a little older than you.
Han skriver gruppas musikk, med ett unntak; han deler kreditten for sangen Automatic Stop på gruppas andre album, «Room on Fire».
Casablancas er kjent for sin notoriske skjeve lyrikk, sammen med hans varemerke med å synge grøtete, og blir derfor ofte sammenlignet med Lou Reed og Velvet Underground. Med The Strokes ble han og gruppa frontfigurer for garasjerock-eksplosjonen i 2001.
The Strokes gjorde ferdig deres fjerde album «Angles» i 2011.
Julian Casablancas giftet seg med Juliet Joslin 5. februar 2005, tidligere assisterende manager til The Strokes.I mars 2010 fikk de en sønn som ble gitt navnet Cal.


== Eksterne lenker ==
  Julian Casablancasʼ offisielle nettsted
 (en) Kategori:Julian Casablancas – bilder, video eller lyd på Wikimedia Commons