Fairey Firefly var et britisk jager- og rekognoseringsfly utviklet for bruk fra hangarskip. Flyet fløy første gang 22. desember 1941 og ble operativt fra oktober 1943. Produksjonen av Firefly fortsatte etter den andre verdenskrig, og i alt 1 702 fly ble bygget før produksjonen stanset 20. april 1956. Flyet deltok både i den andre verdenskrig, hvor det blant annet deltok i operasjoner mot «Tirpitz» i juli og august 1944, og i Koreakrigen.