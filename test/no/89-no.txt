Alf Rolin (født 6. mai 1957 i Hokksund) er en norsk teolog og pedagog.  Han vokste opp i Sandefjord, og har siden 1996 bodd i Halden, hvor han er høgskolelektor ved Høgskolen i Østfold fra 1993 og  underviser ved lærerutdanningen i religionsdidaktikk, religions- og livssynskunnskap og etikk. Rolin er cand.polit. fra Universitetet i Bergen og Norsk lærerakademi. Han er også cand.theol. fra Universitetet i Oslo. Før han ble høgskolelektor, var han pedagogisk avdelingsleder i Norsk søndagsskoleforbund. Han har også vært daglig leder i Kristent pedagogisk forbund. 
Rolin står bak et opplegg for å hjelpe barn til å bli kjent med Bibelen. Hans bok Bibelvandring er kommet ut på IKOs forlag i flere utgaver. I tillegg har han vært opptatt av antroposofi og skrevet en bok om dette på Credo forlag. Dette er også tema for hans doktorgradsprosjekt på Menighetsfakultetet: Gudbilledlighet og dannelse i antroposofisk religiøsitet: analyse av H.W. Schroeders forfatterskap som han startet på i 1998.


== Bibliografi ==
 Bibelvandring – bibelkurs for 10-12-åringer 2004     ISBN 82-13-02327-7
 Antroposofi og kristendom  – Rudolf Steiners kunnskapsvei til den åndelige verden vurdert fra en kristen synsvinkel  1995     ISBN 82-7053-259-2