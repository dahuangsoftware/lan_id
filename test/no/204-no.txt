Skorås nordre batteri ligger vest for Glomma i Spydeberg kommune vest for Solbergfoss kraftverk.  Det ble anlagt i 1902-03 i de urolige årene før unionsoppløsningen i 1905. 
Batteriet hadde plass til seks 7,5 cm feltkanoner og besetningen kunne være 112 mann og ca. 90 hester. Batteriets standplasser på venstre fløy er utsprengt i fjellet, mens de på høyre side har oppbygget brystvern. Fra høyre fløy er det også en trappeforbindelse ned til batteriveien som gir adkomst til Skorås søndre batteri. 
Bak standplassene finner en fundamentet etter siktebordet på en liten knaus.
Sammen med Skorås søndre batteri og Langenes batteri skulle batteriet hindre kryssing av Glomma mellom Langnes jernbanebro og Solli. 
Batteriet er fortsatt i Forsvarets eie, og er fredet.  


== Kilder ==
 Nasjonale Festningsverks nettsted: Skorås nordre batteri
 Landsverneplan for Forsvaret: Skorås Nordre batteri


== Eksterne lenker ==
 Skorås nordre batteri på Riksantikvarens nettsted kulturminnesok.no