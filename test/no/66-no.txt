Gamle Oslo er en administrativ bydel i Oslo med 44 958 innbyggere (1. januar 2012) og et areal på 7,5 km².


== Delbydeler ==
Bydel Gamle Oslo består av syv delbydeler.
Lodalen
Grønland
Enerhaugen
Nedre Tøyen
Kampen
Vålerenga
Helsfyr


== Områder ==
Bydelen består av følgende strøk (sortert etter geografisk plassering):
Det finnes også dalsøkk i bydelen som er delt mellom ulike strøk: Jordal er delt mellom Vålerenga og Kampen, Lodalen mellom Gamlebyen og Kværner, mens Svartdalen kun er i strøket Kværner. Bydelen omfatter også enkelte øyer i Oslofjorden, nemlig Bleikøya, Gressholmen, Heggholmen, Hovedøya, Kavringen, Lindøya, Nakkholmen og Rambergøya.


== Befolkningsutvikling ==
For tiden bygges det ut kraftig i Gamle Oslo, blant annet i Bjørvika-området.  Bydel Gamle Oslo er, ifølge Oslo kommune, den bydelen der befolkningen er ventet å øke mest de neste ti årene, primært på grunn av innflytting av personer i arbeidsfør alder. En venter en befolkningøkning på rundt 25,000 mennesker, noe som ifølge prognosene vil føre bydelen forbi Nordre Aker, Grünerløkka og Frogner i folketall, og gjøre Gamle Oslo til Oslos mest befolkede bydel i 2023.


== Bydelsutvalgets sammensetning ==
Bydelsutvalget i Gamle Oslo har følgende representasjon i valgperioden 2011-2015: Silje Winther(leder, Ap) Susann Strandberg Jørgensen (Ap) Finn Overvik(Ap) Helge Winsvold (Ap) Naima Aseyr (Ap) Joakim Dyrnes (SV) Mai-Jill Hedemark (SV) Marit Halse (R) Aroosa Zahoor (R) Runhild Gammelseter (V) Espen Ophaug (V) Arild Furuseth (H) Karin Ryen (H) Kjell Johansen (FrP) Harald A. Nissen (MDG)


== Kontroversielle saker ==
I 2010 vedtok bydelsutvalgene i Bydel Gamle Oslo og Bydel Grorud å boikotte varer fra Israel på bakgrunn av den israelske regjeringens økonomiske og humanitære blokkade av Gaza-stripen. Byråd Aud Kvalbein (KrF) kritiserte vedtaket, mens bydelsleder i Gamle Oslo Hans Christian Lillehagen (Ap) forsvarte vedtaket og sammenlignet det med vedtaket om bli Fair Trade-bydel noen år tidligere.
Tre uker senere ble vedtakene i de to bydelene kjent ugyldige av byrådet. Flertallet mente at siden saken hadde potensielle utenrikspolitiske implikasjoner var den ikke et kommunalt anliggende. Bydelene hadde derfor ikke rett til å fatte et slikt vedtak. Partiene Rødt og SV stemte mot flertallet og mente at alle i samfunnet, uavhengig av nivå, har et selvstendig ansvar for å ta etiske og moralske avgjørelser.


== Referanser ==


== Eksterne lenker ==
Gamle Oslo bydel