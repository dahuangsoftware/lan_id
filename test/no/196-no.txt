Rikitsa Birgersdatter, født omkring 1238, død en gang før 13. desember 1288, fyrstinne av Werle, og dronning av Norge.
Rikitsa var datter av den svenske riksforstanderen eller formynderregenten Birger Magnusson, bedre kjent som Birger jarl (død 1266) og prinsesse Ingeborg Eriksdatter (død 1254). Hun tilhørte derfor den såkalte Bjälboætten.
Rikitsa ble gift første gangen i Oslo i 1251 med den norske samkongen Håkon Håkonsson den yngre (1232–1257). De fikk kun ett barn, Sverre Håkonsson (1252–1261).
Ganske hurtig ble Rikitsa gift på nytt igjen året etter at hennes sønn Sverre var død, denne gangen med fyrst Henrik I av Mecklenburg-Werle, som ble myrdet i 1291. Med Henrik fikk hun en datter, Rikissa av Mecklenburg-Werle (død 1312), gift med hertug Albrecht den fete av Braunschweig-Göttingen (død 1318).