Brokskarelva er ei elv på Malangshalvøya i Tromsø og Balsfjord kommuner i Troms. Den er 7,48 km lang og har et nedbørfelt på rundt 18,4 km².Elva har utspring fra Øvre Brokskarvatnet, et par kilometer sør for kommunegrensa mellom Tromsø og Balsfjord. Den renner i nordvestlig retning gjennom Brokskardet. Ned til Nedre Brokskarvatnet (282 moh.) renner elva rolig, mens strekningen herfra til sjøen er striere. Elva munner ut i Straumsfjorden ved grenda Brokskar. Fylkesvei 286 krysser elva ved munningen.


== Referanser ==