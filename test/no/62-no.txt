Oligopol er en markedsform der markedet er dominert av noen få tilbydere. Det er en mellomting mellom monopol og perfekt konkurranse, der det er flere aktører i markedet, men ikke så mange at de ikke kan påvirke markedsprisen. Eksempler på oligopolmarkeder er markedet for biler, stål, aluminium, olje og pc-er. Produktene som selges kan både være homogene (for eksempel bensin) og differensierte (for eksempel kaffe).
Prisnedsettelser i et oligopol kan utløse priskrig. Prisen kan presses så langt ned at tilbyderne selger varene sine med tap for å beholde sin markedsandel. Et eksempel på dette er såkalte bensinkriger mellom bensinstasjoner. 


== Referanser ==