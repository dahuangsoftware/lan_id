Veitvet skole er en 1–10 skole (barne- og ungdomsskole) i Veitvetveien 21 i bydel Bjerke i Oslo, etablert i 1958. Til skolestart 2015 flyttet skolen til nytt bygg på sørsiden av Veitvet kunstgress, på motsatt side av den gamle skolen. Skolen ligger mot sør på Veitvet, nedenfor Veitvet senter og t-banestasjonen. 
Skolen har nær tilknytning til Lillomarka, som ligger 20 minutters gange mot nord. Skolen har byomfattende mottaksklasser for 3. til 10. trinn for nye innvandrere.


== Historie ==

Skolen ble bygget av entreprenør Olav Selvaag i 1958. Rundt 1960 gikk det hele 874 elever ved skolen. I 1974 ble det bygget til en fløy og skolen ble utvidet med ungdomstrinn.  Veitvet skoles musikkorps ble stiftet 22. januar 1960.
Skolen var tilknyttet grøntområdene i Veitvetdalen vestover mot Siemens på Linderud. Veitvethallen ble nyttet til kroppsøving. 
Skolen var en av de første skolene i Oslo med innføringsklasser og språkstasjoner. 
Etter 50 år ble skolens bygninger i Veitvetveien 17 utdatert og nedslitte. Utdanningsetaten inngikk avtale med Skanska om bygging av ny skole. Den gamle ble revet og ny skole stod klar høsten 2015, i Veitvetveien 21.


== Rektorer ==
 Dag Harald Gomnæs, 2004-2007 (fra Engebråten skole, til Bolteløkka skole)
 Dag Petter Ulvin, 2007-2016
 Siri Ytterstad, 2016-2017
 Tore Hoem Aa, 2017-


== Referanser ==


== Eksterne lenker ==
 Årsmelding og resultater - Kvalitetsportalen Oslo, Oslo kommune. Besøkt 22. oktober 2010.
 Skolens hjemmeside