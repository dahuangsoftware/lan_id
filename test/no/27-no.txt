Calocoris roseomaculatus (DeGeer, 1773), er en tege tilhørende bladtegene (Miridae). Den lever på varme solfylte blomsterenger.
Calocoris roseomaculatus finnes i det sørlige Norge, særlig langs kysten, til og med Rogaland. Den mangler på vestlandet men er funnet i ytre Møre og Romsdal. Den er vanlig sørover i Europa.


== Utseende ==
Calocoris roseomaculatus er ca. 6-8 millimeter lang og på oversiden av kroppen har den fine svarte hår. Grunnfargen fargen på kroppen er grønngrå, med markerte røde og svarte flekker. Hodet kan ha svarte tegninger, likeså scutellets midtlinje og bakhjørnene på pronotum. Antennene er grågrønn eller litt gulbrune.
Dekkvingens clavus er rød, men gulgrønn bakerst. Bak på corium er det to avgrensede røde flekker. Membran og cuneus, omslutter bakkroppspissen. Dekkvingens ytterste åre, på membranen, danner to lukkede celler, som hos de fleste bladtegene (Miridae).
Det er flere fargevarianter som har fått sine egne navn. 


== Levevis ==
Calocoris roseomaculatus lever på soleksponerte urterike enger, steder med mye blomster. Tegen er dagaktiv og besøker ofte prestekrager og ryllik, hvor den suger plantesaft fra knopp eller stilk. De voksne (imago) finnes fra juni til august.
Hunnen legger egg på knopper, i barksprekker eller lignende steder.  Overvintringen er som egg. De voksne finnes derfor fra juli og utover høsten. 
Tegen har ufullstendig forvandling, overgang fra nyklekt larve til det voksne kjønnsmodne insektet går  gradvis gjennom flere hudskift (nymfestadier). Nymfene ligner mer og mer på de voksne  (imago) for hvert hudskifte. 


== Systematisk inndeling ==
 Nebbmunner (Hemiptera)
 underorden Teger (Heteroptera) 
 gruppe Cimicomorpha
 familie Bladteger (Miridae)
 underfamilien Mirinae
 slekten Calocoris
 Calocoris roseomaculatus (DeGeer, 1773)


== Kilder ==
 Coulianos, C.-C. 1998. Annotated Catalogue of the Hemiptera-Heteroptera of Norway. Fauna Norwegia Ser.B 45 (1-2), side 11-39
 Gaun, Sven 1974. Blomsterteger (Miridae). Danmarks Fauna 81, 279 sider 


== Eksterne lenker ==
 (sv) Calocoris roseomaculatus hos Dyntaxa
 (en) Calocoris roseomaculatus i Global Biodiversity Information Facility
 (en) Calocoris roseomaculatus hos Fauna Europaea
 (en) Calocoris roseomaculatus hos NCBI
 (en) Kategori:Calocoris roseomaculatus – bilder, video eller lyd på Wikimedia Commons
 Norsk Entomologisk forening – for deg som vil lære mer om insekter.