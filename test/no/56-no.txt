Søndagsengler er en norsk film fra 1996 i regi av Berit Nesheim. Den bygger på en bok av Reidun Nortvedt, "Søndag". Handlingen i filmen er lagt til 1950 og 1960-årene. Filmen er en av de få norske filmer som er blitt nominert til en Oscar. Berit Nesheim har også ansvar for manuset. Hun har tidligere stått bak flere filmer, blant annet Frida - med hjertet i hånden og Høyere enn himmelen.


== Handling ==
Hovedpersonen Maria (spilt av Marie Theisen) er datter av en prest (Bjørn Sundquist), og har derfor  vokst opp i et strengt religiøst hjem. Moren (Sylvia Salvesen) blir senere syk i en lengre periode, denne perioden utnytter Maria. Hun reiser på hyttetur med ungdomsgjengen, og mens de er der er det en av guttene som prøver seg på Maria, og hun rømmer hjem. Etter dette bestemmer hun seg for at hun vil konfirmeres. Mye av denne beslutningen skyldes fru Tunheim (Hildegun Riise). Fru Tunheim jobber i kirken, og de har en del hemmeligheter sammen. Så begår fru Tunheim selvmord, men Maria sørger ikke. Hun sier: "ingenting er forandret mellom oss to". Dette viser noe av den personen Maria er. Etterhvert prøver den lokale presten (Jørgen Langhelle) seg på Maria, men det er tydelig at han angrer, og Maria forteller ingen om hendelsen. Filmen slutter med at hun går langs veien, mens en sang om frihet spiller i bakgrunnen.


== Mottakelse ==
Filmen mottok terningkast 5 i både VG og Dagbladet. Filmen ble nominert til Oscar for beste fremmedspråklige film.


== I rollene ==
 Marie Theisen  ...  Maria  
 Hildegun Riise  ...  Fru Tunheim  
 Bjørn Sundquist  ...  Faren, Johannes  
 Sylvia Salvesen  ...  Moren  
 Martin Dahl Garfalk  ...  Olav  
 Ina Sofie Brodahl  ...  Anna  
 Ann Kristin Rasmussen  ...  Birgit  
 Jørgen Langhelle  ...  Ung prest  
 Hallvard Holmen  ...  Sjømann  
 Kai Kennet Hanson  ...  Bård  
 Petter Width Kristiansen  ...  Pål Helge 
 Henriette Engesæth  ...  Tulla  
 Kristian Aaby  ...  Stian


== Referanser ==


== Eksterne lenker ==
 (en) Søndagsengler på Internet Movie Database
  Søndagsengler i Nasjonalbibliotekets filmografi
 (en) Søndagsengler på AllMovie