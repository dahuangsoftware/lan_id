Semino Rossi (f. 29. mai 1962 i Rosario, Argentina) er en populær argentinsk-østerriksk sanger, kjent i Mellom-Europa for sine framførelser av slagere. Rossi har vunnet Amadeus Austrian Music Award tre ganger, først gang i 2006, så i 2007 og 2010.


== Biografi ==
Semino Rossi, som har Demis Roussos som sitt idol og selv også er tenor, er sønn av en argentinsk tango-sanger og hans kone som er pianistinne. Rossi kom til Europa (Spania) i mars 1985. Han flyttet til Østerrike i 1986 og livnærte seg der som gatemusikkant den første tiden. Rossi tok også oppdrag ved ulike hoteller, både i Spania, Italia, Sveits og Østerrike. Om sommeren jobbet han i Spania og om vinteren i Østerrike, der han etter hvert fikk fulltidsjobb som musiker ved Worldmasters für Lateinamerikanische Tänze i Innsbruck. I 1991 giftet han seg med østerrikske Gabi, som han har to døtre med, Laura og Vanessa. Familien er nå bosatt i Mils, i Tyrol.
Semino Rossi ble utropt til Verdensmester i latinamerikansk musikk under verdensmesterskapet i Japan i 2001. Samme året fikk han kontrakt med Universal Music Group. Han framfører tysk- og latinoinspirerte slagere innenfor populærmusikken.


== Diskografi ==
 Alles aus Liebe (debutalbum, lansert 9. februar 2004)
 Tausend Rosen für Dich (lansert 17. mai 2005)
 Du mein Gefühl (lansert 18. september 2005)
 Feliz Navidad (lansert 18. november 2005)
 Ich denk an Dich (lansert 14. juli 2006)
 Ich denk an Dich – Special Edition (lansert 20. oktober 2006)
 Feliz Navidad – Special Edition (lansert 27. oktober 2006)
 Du mein Gefühl (lansert 2. november 2006)
 Einmal Ja – Immer Ja (lansert 14. september 2007)
 Rot, Rot, Rot, Rot sind die Rosen (1. singel lansert 18. juli 2008)
 Einmal ja – immer ja (Tour-Edition) (lansert 19. september 2008)
 Die Liebe bleibt (lansert 28. august 2009 )
 Die Liebe bleibt (Tour-Edition) (lansert 17. september 2010)
 Das Beste 2004-2008 (lansert 18. mars 2011)
 Augenblicke (lansert 3. juni 2011)
 Augenblicke (Tour Edition) (lansert 3. februar 2012)
 Symphonie des Lebens (lansert 15. mars 2013)
 Symphonie des Lebens (Tour Edition) (lansert  11. oktober 2013)
 Best Of (lansert 7. mars 2014)
 Amor – Die schönsten Liebeslieder aller Zeiten (lansert 9. oktober 2015)
 Ein Teil von mir  (lansert 23. juni 2017)


== Priser ==
 Amadeus Austrian Music Award 2006
 Amadeus Austrian Music Award 2007
 Krone der Volksmusik 2007
 Krone der Volksmusik 2008
 Amadeus Austrian Music Award 2010


== Litteratur ==
 Eva Mang: Semino Rossi - Die Stimme der Herzen (Vom Straßensänger zum Superstar). Edition Koch, Höfen 2009, ISBN 978-3-7081-0509-3


== Eksterne lenker ==
  Semino Rossis offisielle nettsted
 (en) Kategori:Semino Rossi – bilder, video eller lyd på Wikimedia Commons