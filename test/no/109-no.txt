Sagfjorden er en fjordarm av Sørfolda i Sørfold kommune i Nordland som strekker seg nesten 11 kilometer fra sundet Revsfjorden, øst for Prestmåsøya, til bunnen av Groosen.
Fra innløpet, som ligger mellom Seglvikneset i nord og Revsnesodden i sør, går fjorden i nordøstlig retning til Movika, før den svinger sørøstover til Lappvika og deretter nordøstover til utløpet av Groelva. Den helt indre delen omtales også som Sagfjordbotn. Mellom Lappvika og Sagfjordbotn går pollarmen Botnfjorden av i sørlig retning.Fjorden er omgitt av fjell som når 800-1 000 meters høyde, med Middagstinden, Multindan og Durmålstindan som de høyeste på nordsiden og Husbyviktinden som høyest på sørsiden. 
Gården i Movika har vært fraflyttet siden 1950-tallet. Den avfolkede grenden Sagfjordbotn anløpes sommerstid av hurtigbåtruten på Nordfolda. Jakt-, fiske- og rekreasjonsområde. Lokal vei, uten videre forbindelse, til Gro- og Tennvatnet. Kulturminner fra kystsamisk bosetning fra 1500-tallet.Nord-Norges første vassag ble bygd ved Sagelva, som har utløp vest for Lappvika, i 1609.


== Fotnoter ==


== Referanser ==


== Eksterne lenker ==
 Brattfjord.net: Rutetider for hurtigbåten på Nordfolda.