Charles Hoy Fort (født 6. august 1874 i Albany i New York, død 3. mai 1932 i New York City) var en amerikansk journalist og forfatter som viet det meste av sitt liv til en omfattende kildeinnsamling og undersøkelse av uforklarlige fenomener og unomale hendelser. Fort er særlig kjent for fire utgivelser: «The Book of the Damned» (1919), «New Lands» 1923), «LO!» (1931) og «Wild Talents» utgitt posthumt i 1932). 


== Liv og virke ==


=== Bakgrunn ===
Charles Hoy Fort var av nederlandsk avstamning. Han var den eldste av tre barn; hans yngre brødre var Clarence og Raymond. Barna ble strengt oppdratt av faren, som brukte korporlig straff. Allerede i tidslig alder interesserte han seg for naturen, men på skolen gjorde han det likevel ikke særlig godt innen naturfagene.
Som 18-åring drog han ut på reise i verden, for å sette inn noe kapital på erfaringens bankkonto. Hen reiste rundt i de vestlige Forente Stater, Skottland, England og Sør-Afrika, men der ble han syk og måtte vende hjem. Anna Filing, som han hadde kjent fra barndommen, pleide ham, og den 26. oktober 1896 giftet de seg.


=== Forfatter ===
I 1916 fikk den inntuil da fattige Fort takket være en arv fra sin onkel utgitt sine forskjellige arbeider og viet seg så fullt og helt til skrivingen. I 1917 døde broren Clarence, og hans arv etter onkelen ble delt mellom Charles og Raymond.
Pengene tillot ham å fokusere på sin interesse for unomale fenomener, også omtalt som forteana. Fort var en notorisk kritiker av enhver form for vitenskapelig kategorisering, noe som kommer klart til uttrykk i de fire hovedverkene. Han mente at vitenskapen aksepterte enkelte fenomener fordi de passet inn i kategoriene, mens andre fenomener ble «fordømt» og bortforklart fordi de truet med å velte kategoriene.
Ved siden av sine undersøkelser av uforklarlige fenomener og unomale hendelser, forsøkte Fort seg tidlig også som skjønnlitterær forfatter og skrev ti romaner, hvorav bare én, «The Outcast Manufacturers» (1906), ble utgitt. Han forfattet også et selvbiografisk verk, «Many Parts» (1900), hvor han skrev om sin oppvekst, men denne boken ble aldri publisert og har først blitt kjent i senere tid. 
Ved minst to anledninger, grunnet depresjoner og motløshet, brente Fort det omfattende kildematerialet som han hadde samlet inn, samt flere av de nevnte manuskriptene. I 1897 satte han fyr på anslagsvis 25,000 notater og i 1920 brente han et kartotek bestående av hele 40,000 møysommelig innsamlede referanser. 
I 1924 flyttet Fort med sin kone til London, der han bodde til 1926 og ivrig besøkte British Museums bibliotek. Fra 1929 var de tilbake i USA og bosatt i New York City. Hans helse var svakket, men fremfor å la seg behandle satte han alt inn på å fullføre boken Wild Talents. Den 3. mai 1932 brøt han sammen og ble innbragt til Royal Hospital i The Bronx. Hans forlegger kom for å informere ham om lanseringen av Wild Talents, og noen timer etter døde han. 
Han ble gravlagt i Albany, og hans notater på mer enn 60.000 sider ble skjenket til New York Public Library.


== Eksterne lenker ==


=== Referanser ===
 The Charles Fort Institute
 The Sceptic's Dictionary


=== Komplette versjoner av Forts verker på nett ===
 The Book of The Damned
 New Lands
 LO!
 Wild Talents
 The Outcast Manufacturers
 Many Parts