Brolgatrane (Antigone rubicunda) er en meget stor fugl i tranefamilien (Gruidae). Arten er plassert i slekten Antigone, som i alt teller fire arter og sorterer i underfamilien egentlige traner (Gruinae). Ingen underarter anerkjennes, selv om to er beskrevet (en nordlige, argentea, og en sørlig, rubicunda).
Ifølge IUCNs rødliste er arten livskraftig.


== Taksonomi ==
Brolgatrane ble tidligere regnet til slekten Grus, men «HBW and BirdLife International Illustrated Checklist of the Birds of the World» plasser arten i Antigone, i henhold til del Hoyo et al. (2014). Noen velger imidlertid fortsatt å plassere disse som basale arter i slekten Grus, men slekten blir da i henhold til Krajewski et al. (2010) parafyletisk.


== Beskrivelse ==
Brolgatrane blir opp til 160 cm høy. Hannen veier cirka 4 760–8 729 g og hunnen cirka 3 628–7 255 g. Vingespennet utgjør 200–230 cm.Brolgatrane skiller seg visuelt fra sarustrane (A. antigone) gjennom mindre fysisk størrelse og en mindre strupesekk. Hodet, strupen og øvre del av nakken er dekket med rød hud. Øynene har oransje iris. Fjærdrakten er grå. Bare hudflekker er begrenset til hoderegionen. Ungfuglene har befjæret hode og mørk brun iris.


== Inndeling og utbredelse ==
Inndelingen følger HBW Alive og er i henhold til Archibald et al. (2016). Norsk navn på arten følger Norsk navnekomité for fugl og er i henhold til Syvertsen et al. (2008).

 Antigone
 A. canadensis, kanadatrane
 A. vipio, hvitnakketrane
 A. antigone, sarustrane
 A. rubicunda, brolgatrane


== Habitat ==
Habitatet varierer med sesongen og mellom de nordlige og sørlige populasjonene. Sørlige fugler foretrekker grunne ferskvannsområder (maksimalt 50 cm dypt), men bruker også andre typer våtmark. Nordlige fugler er mer tolerante for saltholdig vann og våtmarksområder i kystsonen.


== Referanser ==


== Kilder ==
 Handbook of the Birds of the World Alive


== Eksterne lenker ==
 (en) Brolgatrane i Encyclopedia of Life
 (en) Brolgatrane i Global Biodiversity Information Facility
 (en) Brolgatrane hos NCBI
 (en) Brolgatrane hos ITIS
 (en) Kategori:Grus rubicunda – bilder, video eller lyd på Wikimedia Commons
 (en) Grus rubicunda – galleri av bilder, video eller lyd på Wikimedia Commons
  Grus rubicunda – detaljert informasjon på Wikispecies