Bruno Kernen (født 25. mars 1961 i Schönried i kantonen Bern) er en tidligere sveitsisk alpinist.
Han kjørte i verdenscupen fra 1982 til 1986. I løpet av karrieren hadde han 22 plasseringer blant de 10 beste. Det beste resultatet kom i 1983, da han vant utforrennet under Hahnenkammrennene i Kitzbühel.
Bruno Kernen har en navnebror som også var alpinist. Denne fjerne slektningen ble i tyskspråklige TV-sendinger ofte omtalt som Bruno Kernen II.
Kernen driver et hotell på hjemstedet sammen med familien.


== Eksterne lenker ==
 (en) Bruno Kernens profil hos FIS (alpint)
 (en) Bruno Kernens profil hos ski-db.com
 Hjemmeside til Kernens familiehotell, Hotel Kernen Schönried-Gstaad