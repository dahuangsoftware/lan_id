Robert William Holley (født 28. januar 1922 i Illinois, USA, død 11. februar 1993) var en amerikansk biokjemiker som ble tildelt Nobelprisen i fysiologi eller medisin i 1968 sammen med Har Gobind Khorana og Marshall Warren Nirenberg, for deres arbeid med å beskrive strukturen proteinsynteser.
Holley ble født i Urbana, Illinois, og ble uteksaminert fra Urbana High School i 1938. Han fortsatte med å studere kjemi ved University of Illinois i Urbana-Champaign, derfra ble han uteksaminert i 1942, hvorpå han startet på sine doktorgradsstudier innen organisk kjemi ved Cornell University. Under andre verdenskrig arbeidet Holley under professor Vincent du Vigneaud ved Cornell University Medical College, hvor han blant annet var involvert i den første kjemiske syntese av penicillin. Holley fullførte sine doktorgradsstudier i 1947.
Etter hans diplomstudium forble Holley assosiert med Cornell Universoty, da han ble ansatt som amanuensis i organisk kjemi i 1948, og han ble utnevnt som professor i biokjemi i 1962. Han begynte sin forskning ved dette universitetet etter å ha tilbrakt ett sabbatsår (1955–1956) da han studerte sammen med forskeren James F. Bonner ved California Institute of Technology. I 1968 ble Holley tildelt et stipendiat ved Salk Institute for Biological Studies i La Jolla, California. 


== Eksterne lenker ==
 (en) Nobelprisen i fysiologi eller medisin 1968 hos Nobelprize.org
 (en) Robert W. Holley hos Nobelprize.org i forbindelse med tildelingen av Nobelprisen i fysiologi eller medisin 1968