Hylster eller holster er en oppbevaringsenhet som normalt er spesielt tilpasset elementet det skal bære og beskytte. Hylster kan festes i et belte el. liknende, eller har egne festemuligheter. Materialet som brukes kan variere stort, men det mest brukte er nylon, lær, plast og cordura. Forskjellige typer hylster er f.eks. lårhylster, skulderhylster, hoftehylster og ankelhylster.


== Lårhylster ==
Lårhylster er en modifisert oppvaringstaske for håndvåpen eller kniv, montert på låret. Lårhylsteret låses som oftest på et hoftebelte i overkant og rundt låret med enten en eller to stropper. Hylsterets mening er å beskytte våpenet det oppbevarer samt å være lett tilgjengelig.