Porgy and Bess er en amerikansk romantisk filmmusikal fra 1959, regissert av Otto Preminger. Den er basert på operaen Porgy and Bess fra 1935, men musikk og tekst av George Gershwin, DuBose Heyward og Ira Gershwin. Operaen var basert Heywards roman Porgy fra 1925, samt skuespillet fra 1927, som DuBose skrev med kona Dorothy. Manuset til filmen ble skrevet av N. Richard Nash.
Filmen var det siste prosjektet til filmprodusenten Samuel Goldwyn. Den fikk blandet kritikk da den ble utgitt, men har siden fått kultstatus. André Previn og Ken Darby vant Oscar for beste musikalmusikk for musikkarrangementet. Filmen ble også nominert til Oscar-priser for beste kinematografi, farger (Leon Shamroy), beste kostymedesign, farger (Irene Sharaff) og beste lyd (Gordon Sawyer og Fred Hynes), men alle prisene gikk til Ben-Hur. Porgy and Bess vant også en Golden Globe for beste musikal eller komedie, og Sidney Poitier og Dorothy Dandridge ble begge nominert til Golden Globe-priser for sine rolleskildringer i filmen.Det amerikanske filminstituttet (AFI) har kåret filmen til tidenes 92. beste kjærlighetsfilm fra USA. Porgy and Bess ble innlemmet i National Film Registry i 2011, et utvalg av filmer til bevaring i det amerikanske nasjonalbiblioteket Library of Congress.


== Handling ==
Filmen utspiller seg i et afroamerikansk miljø i fiktive Catfish Row i Charleston i Sør-Carolina på starten av 1900-tallet. Tittelfigurene strever med å komme seg opp og frem i et samfunn som tilsynelatende ikke vil ha noe med dem å gjøre. Porgy (Sidney Poitier) er en tigger som blir ført rundt i en geitetrukket kjerre, mens Bess (Dorothy Dandridge) er rusavhengig og bor sammen med byens bølle, Crown (Brock Peters).


== Medvirkende ==
Sidney Poitier som Porgy
Dorothy Dandridge som Bess
Sammy Davis jr. som Sportin' Life
Pearl Bailey som Maria
Brock Peters som Crown
Diahann Carroll som Clara
Ruth Attaway som Serena Robbins
Claude Akins som detektiv
Clarence Muse som Peter
Ivan Dixon som Jim


== Referanser ==


== Eksterne lenker ==
 (en) Porgy and Bess på Internet Movie Database
  Porgy and Bess (film) hos Filmweb
 (en) Porgy and Bess på AllMovie
 (en) Porgy and Bess på Turner Classic Movies
 (en) Porgy and Bess på Rotten Tomatoes