1. Bamble speidergruppe (grunnlagt 8. september 1976) er en speidergruppe under Grenland krets av Norges speiderforbund. Gruppen har tilholdssted i speiderhuset på Rugtvedt i Bamble.


== Historikk ==
Speidergruppen ble startet opp som en avdeling under 1. Brevik speidergruppe 4. oktober 1975, men siden pågangen om å bli speider var stor ble det søkt Norsk Speidergutt-Forbund om å bli selvstendig speidergruppe. Jentespeiding hørte den gang til under Norsk Speiderpikeforbund, mens gruppen derimot ønsket å inkludere jenter og å bruke Norsk Speidergutt-Forbunds program også for jentene. Etter noe diskusjon tillot Norsk Speidergutt-Forbund 8. september 1976 opprettelsen av 1. Bamble Speidergruppe som en prøvegruppe for felles-speiding. Siden har det vært både jenter og gutter i gruppen. 
1. Bamble Speidergruppe ble dermed den første speidergruppen i Norge med både jenter og gutter.


== Gruppeledere ==
Tor Nævestad (1976- )
Roar Isaksen ( -1998
Bernt Heyerdahl Follestad (1998–1999)
Arild Follestad (1999–2003)
Per Erling Lauritsen (2003–2010)
Njål-Håkon Natland (2010–2012)
Ronny Ervik (2012–)