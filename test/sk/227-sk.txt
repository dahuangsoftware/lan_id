Konštica je potok v Lúčanskej Fatre na Hornom Považí na území okresu Žilina. Je to pravostranný prítok Porubského potoka a je tokom V. rádu. Preteká obcou Kamenná Poruba.


== Prameň ==
Pramení v Lúčanskej Fatre na severných svahoch Usypanej skaly (1 158 m n. m.), v nadmorskej výške približne 910 m n. m.


== Opis toku ==
Od prameňa tečie severozápadným smerom a priberá dva ľavostranné prítoky z lokality Pjaštiná. Vstupuje do Rajeckej kotliny a priberá ďalší ľavostranný prítok. Pokračuje ku Kamennej Porube, kde v nadmorskej výške asi 470 m n. m. ústi do Porubského potoka.