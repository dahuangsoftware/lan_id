Milan Kohút (* 17. júl 1868, Martin – † 9. december 1915, Žilina) bol slovenský právnik a národnokultúrny pracovník.


== Životopis ==
Základné vzdelanie získal v Martine, študoval na gymnáziu v Banskej Bystrici (1882 – 1883), na evanjelickom lýceu v Kežmarku (1883 – 1887), právo na univerzite v Budapešti. Advokát v Novom Meste nad Váhom, v Žiline (r. 1901), kde prevzal advokátsku kanceláriu J. Mileca. Člen Slovenskej národnej strany, organizátor národného a hospodárskeho života, spoluzakladateľ Ľudovej banky v Novom Meste nad Váhom (1897), neskôr člen správy a spolkový advokát Žilinskej Pomocnice, úč. spol., angažoval sa i v komunálnej politike. Významne pôsobil ako neordinovaný funkcionár cirkvi, zaslúžil sa o výstavbu kostola v Žiline.


== Literatúra ==
Kto bol kto v histórii Banskej Bystrice 1255 – 2000
Evanjelici v dejinách slovenskej kultúry


== Externé odkazy ==
OSUD VKMK – zdroj, z ktorého pôvodne čerpal tento článok.