Hornoperecký kanál je umelo vybudovaný vodný tok vo východnej časti Podunajskej pahorkatiny, v južnej časti okresu Levice. Prepája kanál Perec s korytom Hrona medzi obcami Šalov a Hronovce, má dĺžku 2,8 km.
Oddeľuje sa severne od obce Šalov, tečie smerom na západojuhozápad v blízkosti chráneného územia Vozokanský luh na pravom brehu a do Hrona sa vlieva pri obci Hronovce, na katastrálnom území Vozokany nad Hronom.