Žralok belasý alebo žralok modrý (lat. Prionace glauca) je druh žraloka, vyskytujúci sa takmer na celom svete (v Severnom ľadovom oceáne a v Južnom ocáne nežijú).
Je to prvý druh žraloka na ktorom bol testovaný tzv. „protižraločí odev“ v podobe oblečenia z kovových krúžkov.
Napriek svojmu celosvetovému rozšíreniu nie je početným druhom, lebo je stále komerčne lovený.


== Výskyt ==
Žije vo všetkých oceánoch, okrem oceánov, ktoré omývajú severnú a južnú časť Zemegule. V Európe ho možno nájsť v Stredozemnom mori, pri Turecku, severnej Afrike, Taliansku, Slovinsku a Chorvátsku. Ďalej sa v Európe vyskytuje od južného pobrežia Veľkej Británie, až po Španielske ostrovy: Madeira, Kanárske a Kapverdské ostrovy.


== Opis ==
Žralok belasý má pretiahnuté, štíhle telo s dlhým rypákom a má hladkú kožu, iba s malými zúbkami. Má malé oči s tzv. tretím viečkom. Má 5 žiabrov, kým posledný je nad prsnými plutvami, spirakulum chýba. Má dve chrbtové plutvy, prvá je väčšia než druhá a ležia medzi brušnými plutvami.. Má trojuholníkovité zuby s pílovitými okrajmi. Chrbtová plutva ide šikmo hore, horný lalok je omnoho väčší. Má modré telo s bielymi bokmi. Meria 3,8 m a váži až 250 kg.


== Potrava ==
Je aktívny hlavne v noci, kedy aj loví. Loví najmä ryby v hejnách, ako makrely, slede či hlavonožce.
Podniká dlhé púte od Atlantiku až po Afriku.


== Rozmnožovanie ==
Žralok belasý je živorodý živočích. Samica si uchováva samcovu spermiu asi rok, aby sa mohla kedykoľvek znovu oplodniť. V závislosti od veľkosti samice, by samica mohla na svet priviesť 4 - 135 mláďat.[chýba zdroj]


== Referencie ==


== Iné projekty ==

 Commons ponúka multimediálne súbory na tému Žralok belasý (Prionace glauca)
 Wikidruhy ponúkajú informácie na tému Žralok belasý (Prionace glauca)