Peisidiké alebo Peisidika (starogr. Πεισιδίκη – Peisidiké, lat. Peisidice) je v gréckej mytológii dcéra iólskeho kráľa Pelia a jeho manželky Filomachy. (podľa inej verzie Anaxibie).
Keď prišiel Iasón z ďalekej Kolchidy, kde získal zlaté rúno, otec Peisidiky Pelias mu aj napriek splnenej úlohe, odmietol odovzdať vládu v Iólku. Iáson sa mu za to rozhodol pomstiť. Jeho maželka mocná čarodejnica Médeia mu svojimi kúzlami najskôr omladila jeho staručkého Aisóna, ktorý sa obával, že sa nedožije dňa, kedy sa v Iólku vráti vláda do rúk právoplatného dediča. Keď to videla Peisidiké a jej sestry Pelopeia, Hippothoé a Alkéstis, požiadali Médeiu, aby omladila aj ich otca. Ľstivá Médeia len na to čakala a samozrejme súhlasila, sestry naviedla aby svojho otca v spánku zranili a Médeia, ktorá mu následne mala vliať do žíl omladzovaciu tekutinu, to neurobila, ale namiesto toho mu vrazila do hrdla nôž, potom ho pokrájala na kusy a hodila do medeného kotla s vriacim odvarom. Potom čarami prikúzlila voz ťahaný okrídlenými drakmi na ktorom s výsmechom odletela. Nešťastná Peisidiké a jej sestry následne od hrôzy zošaleli. (podľa inej verzie ušli)
Po smrti Pelia sa však Iasón vládcom v Iólku aj tak nestal. Moc prevzal Peliov syn Akastos, ktorý Iasóna a Médeiu okamžite z krajiny vyhnal.


== Referencie a bibliografia ==