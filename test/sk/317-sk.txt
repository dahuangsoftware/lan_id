Aachenský kongres bol stretnutím panovníkov a ministrov Francúzska, Pruska, Rakúska, Ruska a Spojeného kráľovstva, ktorý sa konal v dňoch 29. 9. – 21. 11. 1818 v meste Aachen.
Kongres rozhodol o predčasnom odvolaní okupačných vojsk z Francúzska (ktoré tam zostali po prehre Napoleona) a o jeho vstupe do tzv. Svätej aliancie. Prijal sa tu „Aachenský protokol“, v ktorom účastníci vyjadrili oficiálne svoju túžbu po „udržaní pokoja vo svete“. Kongres riešil tiež otázky práv židovského obyvateľstva a obchodu s otrokmi.