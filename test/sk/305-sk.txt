Sojuz TMA-10M bola ruská kozmická loď typu Sojuz. Dňa 25. septembra 2013 vyštartovala z kozmodrómu Bajkonur k Medzinárodnej vesmírnej stanici (ISS), kam dopravila troch členov Expedície 37 – Olega Kotova, Sergeja Riazanského a Michaela Hopkinsa. Sojuz potom zostal u stanice ako záchranná loď až do 11. marca 2014, keď sa s ním rovnaká trojica kozmonautov vrátila späť na Zem.


== Posádka ==
 Oleg Kotov (3), veliteľ, Roskosmos (CPK)
 Sergej Riazanskij (1), palubný inžinier 1, Roskosmos (CPK)
 Michael Hopkins (1), palubný inžinier 2, NASA
(V zátvorkách je uvedený celkový počet letov do vesmíru vrátane tejto misie.)


=== Záložná posádka ===
 Alexandr Skvorcov ml., veliteľ, Roskosmos (CPK)
 Oleg Artemiev, palubný inžinier 1, Roskosmos (CPK)
 Steven Swanson, palubný inžinier 2, NASA


== Priebeh letu ==
Kozmická loď Sojuz TMA-10M nesená raketou Sojuz-FG odštartovala z kozmodrómu Bajkonur dňa 25. septembra 2013 o 20:58:50,41 svetového času (UTC). So stanicou sa spojila po štyroch obletoch Zeme a šiestich hodinách letu 26. septembra 2013 o 02:45 UTC.
V prvých minútach 11. marca 2014, o 00:02 UTC, sa Kotov, Riazanskij a Hopkins s loďou odpojili od stanice a o 03:23:48,4 UTC v ten istý deň pristáli v zasneženej kazašskej stepi neďaleko Džezkazganu; let trval 166 dní, 6 hodín, 24 minút a 58 sekúnd.


== Referencie ==


== Iné projekty ==

 Commons ponúka multimediálne súbory na tému Sojuz TMA-10M


== Externé odkazy ==
Informácie o lete Sojuzu TMA-10M