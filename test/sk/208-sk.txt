Černobyľ (ukrajinsky: Čornobyľ (Чорно́биль), rusky Černobyľ (Черно́быль)) je mesto na severe Ukrajiny, blízko hraníc s Bieloruskom. Bol to hlavný komunikačný uzol a dôležité stredisko obchodu, najmä v 19. storočí.
20 kilometrov severne od mesta sa nachádza Černobyľská atómová elektráreň V. I. Lenina, smutne preslávená dosiaľ najväčšou haváriou atómovej elektrárne. Výbuch štvrtého bloku elektrárne 26. apríla 1986 spôsobil uvoľnenie veľkého množstva rádioaktívnych častíc. Bola odstavená až v roku 2000. Po výbuchu bolo evakuovaných viac ako 200 000 ľudí z blízkeho okolia.
Aj keď je celá oblasť stále rádioaktívna, okolo 700 ľudí hlavne vo vyššom veku sa rozhodlo napriek nebezpečenstvu vrátiť do mesta.


== Iné projekty ==

 Commons ponúka multimediálne súbory na tému Černobyľ


== Externé odkazy ==
22 rokov po ...
30. výročie nehody v Černobyľskej atómovej elektrárni V. I. Lenina