Music from "The Elder" je deviaty štúdiový album skupiny Kiss. Je to prvý album s Ericom Carrom a posledný album (až do Psycho Circus) s Aceom Frehleym.
Album produkoval Bob Erzin, ktorý predtým pre Kiss produkoval veľmi úspešný album Destroyer. Spočiatku plánovala skupina nahrať hardrockový album v štýle svojich starých nahrávok (do Love Gun) po popovo ladených Dynasty a Unmasked, namiesto toho však natočili konceptuálny album, ktorý sa k skupine ich formátu nehodí. Hoci boli Dynasty aj Unmasked výrazne jemnejšie albumy oproti starším (ako hudbou aj textami), stále si aspoň z časti zachovávali typické znaky hudby Kiss, to ale neplatilo v prípade The Elder. Texty tentokrát boli o boji dobra a zla, o akejsi odysee, hudba bola plná orchestrálnych aranžmánov. Frehleymu ani Carrovi sa nepáčilo nahrávanie takéhoto albumu, lenže Carr bol v skupine braný len ako radový "zamestnanec" a nie ako rovnocenný partner, takže Simmons a Stanley Frehleyho prehlasovali.
Album bol fiaskom, prijatý bol veľmi negatívne, predaj bol tak slabý, že sa muselo zrušiť plánované turné. Skupina po prvýkrát nedosiahla ani zlato. Ace Frehley, sklamaný z albumu aj z prístupu svojich spoluhráčov sa následne rozhodol ukončiť svoje pôsobenie v Kiss.


== Zoznam skladieb ==
Existujú rôzne verzie albumu


=== Štandardná medzinárodná verzia ===
„Fanfare“ (Paul Stanley, Bob Erzin) – 1:22
„Just a Boy“ (Stanley, Erzin) – 2:37
spev – Paul Stanley

„Odyssey“ (Tony Powers) – 5:49
spev – Stanley

„Only You“ (Gene Simmons) – 4:17
spev – Gene Simmons

„Under the Rose“ (Simmons, Eric Carr) – 4:52
spev – Simmons

„Dark Light“ (Ace Frehley, Simmons, Anton Fig, Lou Reed) – 4:16
spev – Ace Frehley

„A World Without Heroes“ (Stanley, Simmons, Ezrin, Reed) – 2:39
spev – Simmons

„The Oath“ (Stanley, Ezrin, Powers) – 4:33
spev – Stanley

„Mr. Blackwell“ (Simmons, Reed) – 4:53
spev – Gene Simmons

„Escape from the Island“ (Frehley, Carr, Erzin) – 2:51
„I“ (Simmons, Erzin) – 5:04
spev – Stanley, Simmons


=== Americká a európska verzia ===
The Oath
Fanfare
Just a Boy
Dark Light
Only You
Under the Rose
A World Without Heroes
Mr. Blackwell
Escape from the Island
Odyssey
I (3:54)
Finale (1:23)


== Album nahrali ==
Gene Simmons – basová gitara, spev, vokály
Paul Stanley – gitara, spev, vokály, sólo (A World Without Heroes)
Ace Frehley – sólová gitara, spev, vokály, basa (Dark Light)
Eric Carr – bicie, vokály


=== Hostia ===
Bob Ezrin – klávesy, basa (Escape from the Island)
Allan Schwartzberg – bicie (I, Odyssey)