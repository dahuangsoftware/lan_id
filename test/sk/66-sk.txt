Krátka je rozložitý uzlový štít v rázsoche Kriváňa. Bola vždy málo navštevovaná, aj to skôr zimné výstupy. Dnes sa nachádza uprostred rezervácie Dolina Suchej vody – Nefcerka, takže na ňu nemožno vystupovať zo žiadnej strany, ani s horským vodcom. Poskytuje pomerne ohraničený výhľad, ale Kriváň je z nej impozantný.


== Topografia ==
Krátka má tri vrcholy: Západný, Prostredný (hlavný) a Východný. Od Ostrej ju oddeľuje Nefcerské sedlo, od Kriváňa Špára. Na sever spadá do Nefcerskej doliny, na juhozápad do Krivánskeho kotla a na juhovýchod do Doliny Suchej vody. Do Krivánskeho kotla k plesu viedla turistická značka, zrušená 1980. Na juh vysiela pomerne dlhý a členitý Jamský hrebeň, v ktorom sa od severu nachádza: Veľká Jamská veža, dve Prostredné Jamské veže, Jamské zuby, dve Predné Jamské veže, dve Krátke veže, Krátka vežička, Krátka kopa, dve Jamské vežičky a dve Jamské kopy. „Dve“ značí vždy severný a južný vrchol.


== Niekoľko horolezeckých výstupov ==
1903 Prvý výstup K. Englisch a P. Spitzkopf z Doliny Suchej vody cez Vyšnú Jamskú priehybu, I.
1906 Prvý zimný výstup P. Havaš Horníček.
1907 Prvý úplný prechod Jamského hrebeňa A. Martin a J. Franz st., miestami III.
Cesty do obťažnosti V+ (Prostredná Jamská veža) viedli na veže v Jamskom hrebeni.


== Galéria ==


== Referencie ==
A. Puškáš, Vysoké Tatry – horolezecký sprievodca, monografia, X. diel, Šport 1989.


== Iné projekty ==

 Commons ponúka multimediálne súbory na tému Krátka (vrch vo Vysokých Tatrách)


== Externé odkazy ==
V zime okolo Zeleného Krivánskeho plesa v r. 1964
Podľa Andrášiho
Schematická mapa
Iná mapa