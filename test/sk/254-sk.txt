Svidnička je obec na Slovensku v okrese Svidník.


== Dejiny ==
Obec podľa písomných dokumentov bola založená v rozpätí rokov 1553 – 1572 Šeredyovcami, majiteľmi Makovického panstva. Obec je v makovickom urbári spomínaná v roku 1572.
Po neúspešnom povstaní Františka II. Rákociho začiatkom 18. storočia Bolo makovické panstvo konfiškované a rozdelené. Časť majetkov získal gróf Aspremont, manžel Juliany Rákociovej, časť Sirmayovci a menšiu časť Erdődyovci. Po zmene majiteľom bol zväčšený útlak obyvateľov,ktorý v roku 1712 bol zavŕšený hromadným útekom poddaných.
V roku 1787 mala obec 28 domov a 150 obyvateľov,
v roku 1828 mala 31 domov a 250 obyvateľov.
Hlavným zdrojom obživy bolo poľnohospodárstvo. K dedinským remeslám patrilo košikárstvo, tesárstvo, tkáčstvo, ale i kolesárstvo a výroba šindľov. Obec bola v oboch svetových vojnách veľmi poškodená. Obyvatelia v čase socialistickej výstavby pracovali v priemyselných podnikoch vo Svidníku v okresnom stavebnom podniku, Strojárňach potravinárskeho priemyslu a Odevných závodoch kapitána Jána Nálepku a v Tesle Stropkov. V 70. a 80. rokoch v obci úspešne prosperovala poľnohospodárska výroba, ktorá mala črty priemyselnej výroby a v nej pracovalo značné množstvo dedinčanov.
Názvy obce:
Zydnicza, Szuygniczka,
1618 Swidniczka
1773 Szvidniczka, Swidniczka,
1786 Swidnicschka,
1808 Szvidnicska, Swidníček,
1863–1902 Szvidnicska,
1907–1913 Kisfagyalos,
1920 Svidníčky,
1927– Svidnička


== Symboly obce ==


=== Erb ===
V zelenom štíte vľavo striebroodetý pastier v pravici so strieborným bičom na zlatom bičisku, vpravo od neho dva strieborne prekrývajúce sa semhľadiace voly v zlatej zbroji.
Terajší erb bol prijatý uznesením obecného zastupiteľstva 5. júla 2004, č. OZ – 3/2004 a je zapísaný v heraldickom registri Slovenskej republiky pod signatúrou S – 317/204.
Symbolika pastierstva podľa staršieho odtlačku pečatidla obce z roku 1787.
Autormi erbu sú Jozef Petrovič a Kvetoslava Hanzová.


=== Vlajka ===
Vlajka obce pozostáva z ôsmich pozdĺžnych pruhov vo farbách žltej (1/8), zelenej (1/8), bielej (1/8), zelenej (1/8), žltej (1/8), zelenej (1/8), bielej (1/8) a zelenej (1/8). Vlajka má pomer strán 2 : 3 a ukončená je tromi cípmi, t. j. dvoma zostrihmi, siahajúcimi do tretiny jej listu.


== Obyvateľstvo ==
V roku 1995 v obci boli najpočetnejšie rodiny s týmito rodinnými menami:
Bogdaník; Bogdanik; Cerula; Dobrocký; Ducár; Friga; Fuga; Grocký; Hičar; Hičár; Holovač; Holováč; Hvizd; Južanin; Kandravý; Kněžík; Kobularčik; Kováč; Leškanin; Mackanin; Marčišin; Paňko, Pich; Rodák; Reňak; Rudý; Sabat; Simočko; Skirko; Soľanka; Suvák; Ščerba; Šott; Štec; Štefanco; Štenhura; Timan, Vapnár, Varchol, Vasilenko; Vojtašek; Židiak;


== Referencie ==


== Iné projekty ==

 Commons ponúka multimediálne súbory na tému Svidnička