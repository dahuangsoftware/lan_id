Alžbeta Valois (* 13. apríl 1545, Fontainebleau, Francúzsko – † 3. október 1568, Aranjuez, Španielsko) bola francúzska princezná a vydatá kráľovná španielska, neapolská a sicílska.


== Životopis ==
Alžbeta sa narodila ako druhé dieťa (prvá dcéra) francúzskeho kráľa Henricha II. a Kataríny Medicejskej. Bola pôvodne zasnúbená so španielskym princom Karolom. Plánovaná svadba sa uskutočnila v roku 1559, ale ženíchom bol Karolov otec, o osemnásť rokov starší čerstvý vdovec Filip II. Z tohto vraj spokojného manželstva sa narodili dve dcéry:
Izabela Klára (* 12. august 1566 – † 1. december 1633) ∞ 1599 arcivojvoda Albrecht VII. Habsburský
Katarína Michaela (* 10. október 1567 – † 6. november 1597) ∞ 1585 vojvoda Karol Emanuel I. Savojský
Po potrate tretieho dieťaťa (syna) 3. októbra 1568 Alžbeta ako dvadsaťtriročná zomrela.


== Iné projekty ==

 Commons ponúka multimediálne súbory na tému Alžbeta z Valois


== Externé odkazy ==
Alžbeta Valois
Isabel de Valois


== Zdroj ==
Tento článok je čiastočný alebo úplný preklad článku Alžběta z Valois na českej Wikipédii.