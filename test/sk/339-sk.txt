Tomanova ulica je ulica v Bratislave, v mestskej časti Vajnory. Tiahne sa cez celé Vajnory, je rovnobežná s Roľníckou, križuje ulice Čierny chodník, Kúkoľovú a Hospodársku.
30. júna 2011 Magistrát hlavného mesta Bratislavy rozhodol o jej rozdelení, oddelili sa od nej novovzniknuté ulice Františka Feketeho a Za humnami. Ulicu Františka Feketeho tvorili čísla Tomanova 1 – 64 (úsek do križovatky s ulicou Pri mlyne), ulicu Za Humnami nadväzujúci úsek po Tomanovu 70. 
Obyvatelia novovytvorenej Ulice Františka Feketeho však spísali petíciu proti tejto zmene, argumentovali, že ich časť ulice bola najstaršia v rámci Tomanovej. Magistrát akceptoval túto petíciu a 31. mája 2012 rozhodol o zrušení Ulice Františka Feketeho (Ulica Za Humnami však ostala zachovaná). 
Tomanova ulica sa tak po križovatke s ulicou Pri mlyne napája na ulicu Za humnami, aby po jej skončení opäť pokračovala.


== Galéria ==


== Referencie ==


== Iné projekty ==

 Commons ponúka multimediálne súbory na tému Tomanova ulica


== Externé odkazy ==
Tomanova ulica na mape Bratislavy