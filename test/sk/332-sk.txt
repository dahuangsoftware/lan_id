Oinomaos alebo Oinomáos (starogr. Οἰνόμαος – Oinomaos) je v gréckej mytológii achájsky bojovník v trójskej vojne.
V piatom speve Homérovej Iliady zasiahol do bojov boh vojny Ares, ktorý pomáhal Hektorovi, synovi trójskeho kráľa Priama. Medzi inými potom rukou Hektora v boji zomrel aj Achájec Oinomaos. Situácia sa na bojisku zmenila, až keď achájsky bojovník Diomédes, ktorý je dominantnou postavou piateho spevu, zaútočil s pomocou bohyne Atény, dokonca aj na samotného boha Area a zranil ho. Ares následne od bolesti zareval ako desaťtisíc chlapov a z bojiska ušiel.


== Referencie a bibliografia ==