Lobio (gruzínsky ლობიო) je tradičný pokrm gruzínskej kuchyne, ktorý sa servíruje ako príloha alebo pôstne jedlo. Existuje mnoho variácií a receptov. Pri tradičnej príprave sa najprv červená fazuľa namočí do vody. Potom sa varí v osolenej vode, ktorá sa najmenej dvakrát vymení. Potom ako fazuľa zmäkne, mierne sa popupčí a pomieša sa orestovanou cibuľou, koriandrom, petržlenovou vňaťou, červenou paprikou, štipľavou papričkou, soľou, korením a cesnakom. Nakoniec sa pridajú podrvené vlašské orechy. Dodatočne sa môže pridať typický gruzínsky syr sulguni, pór alebo rázovitá omáčka z mirabiel tkemali.
Lobio sa servíruje v terakotových nádobách s pokrývkou, v akých sa tento pokrm v dávnejších časoch pripravoval priamo v ohni.


== Iné projekty ==

 Commons ponúka multimediálne súbory na tému Lobio