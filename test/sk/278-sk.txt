Ján Plachetka (* 18. február 1945) sa stal prvým slovenským šachovým veľmajstrom (ak nerátame Rétiho). Tento titul získal v roku 1978. Delil prvé miesto v Polanici-Zdrój 1975, zvíťazil v Sofii aj na Tirnavii 1979, delil prvé miesto v Štrasburgu 1985. Z majstrovstiev ČSR má jednu striebornú a dve bronzové medaily. Majster Slovenska v rokoch 1975 a 1993. Na olympiádach päťkrát reprezentoval ČSR a dvakrát SR. Významne sa podieľal na zisku striebra v Luzerne 1982, keď na poste druhého náhradníka výsledkom 6/8 obsadil štvrté miesto. Spoluautor publikácie o šachových olympiádach. Zaslúžilý tréner, jeho najznámejšou zverenkyňou bola Regina Pokorná. Často robieva kapitána alebo trénera reprezentačných družstiev žien alebo juniorov. Na seniorských šampionátoch tiež dosahuje solídne výsledky.


== Publikácie ==
Ľ. Ftáčnik, J. Kozma, J. Plachetka: Šachové Olympiády, Šport, Bratislava 1984


== Externé odkazy ==
Olympiády J. Plachetku
M ČSR