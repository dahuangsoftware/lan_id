Panafrikanizmus je ideovopolitická koncepcia a hnutie najmä černošskej inteligencie Afriky, Severnej Ameriky a krajín Karibského mora, ktorá sa zakladá na vedomí jednoty a príslušnosti k jednej rase. Koncepcia sa utvárala od konca 19. stor. Termín panafrický použil ako prvý trinidadský advokát W. Sylver na 1. panafrickej konferencii v Londýne v r. 1900. Významným predstaviteľom panafrikanizmu je W. E. B. Du Bois, K. Nkrumah a ďalší.
Hlavnými zásadami panafrikanizmu sú:
Afričania sa musia zjednotiť v úsilí riešiť svoje problémy, jednota Afriky;
Afrika sa musí zbaviť cudzieho panstva, nezávislosť Afriky;
Afričania sa musia vrátiť k svojim autentickým zdrojom, osobitnosť Afriky;
africká spoločnosť sa musí radikálne reorganizovať; premena Afriky.
Vývin panafrikanizmus vyústil r. 1963 do založenia Organizácie africkej jednoty.


== Externé odkazy ==
FILIT – zdroj, z ktorého pôvodne čerpal tento článok.