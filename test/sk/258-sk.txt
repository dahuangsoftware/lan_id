Hati Hródvitnisson (prvé meno znamená „Ten, kto nenávidí; Nepriateľ“) je v severskej mytológií vlk, ktorý - ako spomína Gylfaginning – naháňa mesiac po nočnej oblohe. Rovnako ako vlk Sköll naháňa slnko počas dňa, až do Ragnaröku, keď vlci dobehnú a zhltnú tieto nebeské telesá, po čom sa Fenrir vyslobodí z povrazov a zabije Odina.
Hatiho priezvisko je Hródvitnisson (Hróðvitnisson), spomínané rovnako ako v Grímnismály tak aj v Gylfaginningu, čo naznačuje že je Fenrirov syn, ktorého prezývka je Hródvitnir („slávny vlk“). Hatiho matka je bezmenná obryňa, avšak spomenutá vo Völuspá a Gylfaginningu, ktorá prebýva na východ od Midgardu v lese Járnvidr („železné drevo“). Snorri Sturluson uvádza, že táto obryňa a čarodejnica rodí veľa obrov, všetkých v podobe vlkov vrátane jedného s menom Mánagarm („naháňať mesiac“), ktorý by mal zhltnúť mesiac a preto je považovaný za Hatiho. Preto sa tiež predpokladá, že Sköll je Hatiho brat.


== Pop kultúra ==
V januári 2011 sa Hati objavil v online videohre Runescape.
V talianskom komikse Dylan Dog sa Hati a jeho brat Sköll objavujú, v príbehu číslo 289 „La via degli enigmi“ a v čísle 290 „L'erede Oscuro“, ako príšery slúžiace hlavnej zápornej postave.


== Zdroj ==
Tento článok je čiastočný alebo úplný preklad článku Hati Hróðvitnisson na anglickej Wikipédii.