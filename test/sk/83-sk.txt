Personalizmus je:
Schleiermacherom presadzovaný a Goethem a Feuerbachom používaný názov pre vieru v osobného boha (teizmus) v protiklade k panteizmu.
Smer súčasnej filozofie, ktorý hlása, že realita je koniec koncov spoločenstvo osôb, pričom najvyššou osobou je boh. Príroda ako súhrn duchov, osobností je spojovacím článkom medzi bohom a človekom a zároveň zjavením pôsobenia najvyššej osoby. Osobnosť je duchovný základný prvok bytia.
V strede pozornosti personalizmu je teda osobnosť ako prvotná realita a najvyššia duchovná hodnota. Jedným z jeho zdrojov je Leibnizova monadológia.
Personalizmus sa začal šíriť koncom 19. stor. v USA a okrem USA sa rozvíja najmä vo Veľkej Británii, Nemecku a Francúzsku.


== Pozri aj ==
Kresťanský personalizmus


== Externé odkazy ==
FILIT – zdroj, z ktorého pôvodne čerpal tento článok.