Vojna svetov (The War of the Worlds) je román H. G. Wellsa z roku 1898. Kniha patrí medzi najznámejšie sci-fi diela, ktoré ovplyvnili neskorších autorov. Román sa skladá z dvoch častí, Book One: The Coming of the Martians a Book Two: The Earth under the Martians. Príbeh prvej časti je rozprávaný v prvej osobe jednotného čísla neznámou osobou v Surrey a druhá časť jeho mladším bratom v Londýne. Ide o príbeh krvavej marťanskej invázie na Zem do Anglicka.
Prvýkrát bol príbeh vydaný ako seriál. Vychádzal v britskom časopise Pearson's Magazine a v USA v Cosmopolitan. Prvá kniha vyšla v 1898 vo vydavateľstve William Heinemann v Londýne. Slovenské vydanie vyšlo v roku 1958.
Dielo bolo napísané medzi rokmi 1895 až 1897. Je to jedno z prvých príbehov, ktoré opisujú konflikt medzi ľudskou a mimozemskou rasou.
Dielo sa stalo známe aj potom ako sa v roku 1938 vysielala rozhlasová hra, ktorú režíroval a narozprával Orson Welles. Prvé dve tretiny zo 60-minútového vysielania bolo prezentovaných ako spravodajstvo. To viedlo k rozhorčeniu a panike, pretože niektorí poslucháči uverili, že udalosti v programe sú reálne.


== Dej ==


== Adaptácie ==
Vojna svetov, kontroverzná rozhlasová adaptácia Orsona Wellesa z roku 1938, ktorú vysielalo americké rádio ako reportáž o aktuálnom pristátí mimozemšťanov
Vojna svetov, filmová adaptácia z roku 1953
Vojna svetov, televízny seriál 1988 - 1990
The War of the Worlds, počítačová hra typu arkáda
H.G. Wells' The War of the Worlds, film režíroval Timothy Hines
H.G. Wells' War of the Worlds, film režíroval David Michael Latt
Vojna svetov, film Stevena Spielberga z roku 2005


== Referencie ==


== Zdroj ==
Tento článok je čiastočný alebo úplný preklad článkov The War of the Worlds na anglickej Wikipédii a Válka světů na českej Wikipédii.