Henrich Berzevici (Berzeviczy, Brezovický) - Berzeviczy de Berzevicz et Kakaslomnicz (* 1. november 1652, Brezovička – † 20. jún 1713, Banská Bystrica) bol náboženský spisovateľ a matematik.


== Životopis ==
Príslušník šarišskej vetvy šľachtického rodu s predikátmi z Brezovice a z Veľkej Lomnice. Do jezuitského rádu vstúpil 1669 v Trenčíne, študoval na jezuitských univerzitách, PhDr., ThDr. Profesor filozofie a matematiky na univerzitách v Trnave, Grazi, prof. na kolégiu v Gorizii, rektor kolégia v Levoči a Trenčíne, naposledy v Banskej Bystrici. Autor učebnice matematiky a apológie rádu proti vyhnaniu jezuitov z Uhorska rákociovskými povstalcami. Ku koncu svojho života pôsobil ako učiteľ v Banskej Bystrici. Zachoval sa záznam o jeho učebnici matematiky z Trnavskej univerzity (Arithmetica practica. Trnava 1687.) Zomrel 20. júla 1713 v Banskej Bystrici.


== Literatúra ==
Slovenský biografický slovník


== Externé odkazy ==
OSUD VKMK – zdroj, z ktorého pôvodne čerpal tento článok.
Matematický ústav SAV – zdroj, z ktorého pôvodne čerpal tento článok. Vzhľadom na to, že tento zdroj ešte nemá vyriešené autorské práva podľa licencie CC-BY-SA 3.0, nie je zatiaľ vhodné preberať články označené touto šablónou.