Sýrsko-malabarská katolícka cirkev je jednou z východných katolíckych cirkví chaldejskej tradície, ktorá používa sýrsko-malabarský obrad.

Je rozšírená najmä v indickom štáte Kérala, kde má väčšie arcibiskupstvo so sídlom v Ernakulame. Má okolo 3,7 milióna veriacich, ktorí majú korene u Tomášových kresťanov. Tí odvodzujú svoju prítomnosť od pôsobenia svätého apoštola Tomáša v Indii v 1. storočí. Dlhú dobu žili v relatívnej izolácii od ostatného kresťanského sveta s výnimkou Asýrskej cirkvi Východu, s ktorou udržiavali cirkevné spoločenstvo a ktorá im posielala biskupov.
Po príchode portugalských kolonizátorov, napriek tomu že Tomášovi kresťania uznávali špeciálne postavenie Ríma, ich začali portugalskí misionári násilne latinizovať. Následkom toho sa väčšina Tomášových kresťanov v roku 1653 oddelila od Ríma, ale čoskoro sa vrátili späť.
V 20. storočí sa začala delatinizácia a návrat k orientálnym koreňom cirkvi, ale jej prijatie bolo rozpačité.
V roku 1992 bola cirkev povýšená na väčšie arcibiskupstvo. Eparchie v Indii mimo štátu Kérala sú však sufragánmi latinských arcidiecéz. V roku 2001 bola vytvorená sýrsko-malabarská eparchia aj v USA.


== Kresťania sv. Tomáša ==
Delenie kresťanov svätého Tomáša následkom rôznych misionárskych aktivít:


== Organizačná štruktúra ==
India:
väčšie arcibiskupstvo - Ernakulam-Angamaly
metropolitné archieparchie - Changanacherry, Kottayam, Tellicherry, Trichur
eparchie - Adilabad, Belthangady, Bhadravathi, Bijnor, Chanda, Gorakhpur, Idukki, Irinjalakuda, Jagdalpur, Kalyan, Kanjirapally, Kothamangalam, Mananthavady, Mandya, Palai, Palghat, Rajkot, Ramanathapuram, Sagar, Satna, Thamarassery, Thuckalay, Ujjain
Spojené štáty:
eparchia - Chicago


== Referencie ==


== Externé odkazy ==
Stránka sýrsko-malabarskej katolíckej cirkvi
The Syro-Malabar Catholic Church - informácie v angličtine