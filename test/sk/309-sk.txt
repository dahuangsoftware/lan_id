Alfred Kastler (* 3. máj 1902, Guebwiller, Francúzsko - † 7. január 1984, Bandol) bol francúzsky fyzik. V roku 1966 dostal Nobelovu cenu za fyziku za objavy a rozvoj optických metód a štúdium hertzovských rezonancií v atómoch.
Spolu s Jeanom Brosselom sa venoval výskumu v oblasti kvantovej mechaniky, zaoberal sa interakciami medzi svetlom a atómami a spektroskopiou. Kastler sa zaoberal kombináciou optickej a magnetickej rezonancie, vyvinul techniku "optického pumpovania". Jeho práca viedla ku kompletizácii teórie laserov a maserov.


== Iné projekty ==

 Commons ponúka multimediálne súbory na tému Alfred Kastler