Pôda je najvrchnejšia časť zemskej kôry, ktorá vzniká na styku a za vzájomného pôsobenia biosféry, atmosféry, litosféry a hydrosféry v podmienkach určitého reliéfu. Skladá sa z neživej zložky, ktorou sú častice ílu, hliny, piesku, kamienky, pôdna vlhkosť, vzduch, odumreté časti rastlín a živočíchov (tvoriace humus), živou zložkou (tzv. edafón) sú korene rastlín, mikroorganizmy a drobné živočíchy. 1 cm pôdy vznikne za 100 rokov. Základnou vlastnosťou pôdy je schopnosť poskytovať živiny rastlinám, t. j. má produkčnú funkciu.
Pôda je ľubovoľný trojrozmerný výrez z najvrchnejšej časti pedosféry obsahujúci materskú horninu (substrát)
Faktory, ktoré ovplyvňujú vlastnosti pôdy sú:
horniny
klimatické činitele
geografické činitele (nadmorská výška, sklon reliéfu a pod.)
rastliny a živočíchy (tvorba humusu)
podzemné a povodňové vodstvo (celoročne, alebo často zmáčané pôdy)
človek (hnojenie, zavlažovanie, odlesňovanie)
V slovenskej legislatíve je pôda definovaná ako prírodný útvar, ktorý vzniká bezprostredne na zemskom povrchu ako produkt vzájomného pôsobenia klimatických podmienok, organizmov, človeka, reliéfu a materských hornín. Poľnohospodárska pôda je produkčne potenciálna pôda evidovaná v katastri nehnuteľností ako orná pôda, chmeľnice, vinice, ovocné sady, záhrady a trvalé trávne porasty.


== Využitie pôdy ==
Pôda je základný výrobný prostriedok v poľnohospodárstve a lesníctve.
Ovplyvňuje hydrologické pomery (akumuluje zrážkovú vodu)
Podieľa sa spolu s rastlinstvom na regenerácii ovzdušia.


== Zloženie pôdy ==
Pôda pozostáva z viacerých zložiek. 50% tvorí voda a pôdny roztok a 50% tvorí minerálny organický podiel. Na vytváraní pevnej časti pôdnej hmoty sa zúčastňuje minerálny podiel a organický podiel. Minerálnu zložku tvoria vyvreté horniny, usadené horniny a premenené horniny. Organickú zložku (1-5% pôdy) tvoria živé rastliny a živočíšne organizmy a neživá organická hmota. Navzájom sa obmieňajú.


== Delenie pôd ==
Pôdy možno rozdeliť podľa rôznych kritérií. Podľa podmienok vzniku, zväčša určeného materskou horninou, na ktorej vzniká, je charakteristická svojim pôdnym profilom, zloženým z viacerých horizontov. Rozlišujú sa tak tieto pôdne typy:
červeno-žlté pôdy rovníkových a tropických lesov tzv. (feralitné pôdy), kde prebieha feralitizácia (obohacovanie o oxidy železa a hliníka), typická pre ekvatoriálne a tropické podnebie
červené pôdy saván, v ktorých prebieha feritizácia - oželeznenie
púštne pôdy, charakteristické obsahom piesku, alebo štrku, v hlinitých púšťach aj hliny; často na nich prebieha proces dezertifikácie
rendziny vznikajú na vápnitých horninách
žltozeme a červenozeme subtropických lesov, prebiehajú tu podobné procesy ako feralitizácia
gaštanové pôdy, vznikajú na suchých nízkotrávnatých stepiach, sú typické plytkou vrstvou humusu
černozeme, vznikajú na vlhších stepiach s vyššími porastami tráv, hromadí sa tu najkvallitnejší humus
hnedozeme, vznikajú na sprašiach, typické sú slabým procesom illimerizácie
hnedé lesné pôdy (kambizeme), vznikajú v listnatých lesoch mierneho pásma
pozdolové pôdy vznikajú v miernom až chladnom pásme v oblasti ihličnatých lesov, kde kyseliny z opadaného ihličia rozkladajú materskú horninu, tzv. podzolizačný proces
tundrové pôdy, prípadne pôdy vysokohorských oblastí (rankre) v chladných oblastiach s riedkou vegetáciou
Podľa prevládajúcich pevných častíc a celkovej textúry sa pôdy rozdeľujú na tieto pôdne druhy:


== Pôdotvorné činitele ==
Materská hornina
Podnebie
Živé organizmy
Reliéf
Čas
Výška hladiny podzemnej vody


== Refererencie ==
WAGNER, B. Sadovnícka tvorba I., II.. SPN Praha 1989, 1990 ISBN 80-209-0031-4


== Iné projekty ==

 Wikicitáty ponúkajú citáty od alebo o pôda
 Commons ponúka multimediálne súbory na tému pôda