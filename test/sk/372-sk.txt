Tetanus (strnulosť šije) je nebezpečné ochorenie spôsobované baktériou "Clostridium tetani", ktorá sa bežne nachádza v pôde alebo špine. Baktéria sa do tela spravidla dostane cez ranu - pichnutie alebo porezanie znečisteným predmetom. Tetanus sa prejavuje kŕčmi a stratou koordinácie svalových pohybov (ktorá je spôsobená tým, že toxíny, produkované baktériami blokujú uvoľňovanie svalového sťahu). Bez lekárskej pomoci (antibiotiká, sérum) končí spravidla smrťou v dôsledku zastavenia srdca alebo kolapsu dýchacieho systému (kŕč medzirebrových a ďalších svalov znemožní dýchanie). Tetanus nie je nákazlivý medzi ľuďmi.
V súčasnosti na tetanus zomiera približne 10% nakazených. Najvyššia úmrtnosť je u neočkovaných ľudí a osôb starších ako 60 rokov. Proti tetanusu sa u nás aplikuje celoplošné očkovanie, toto očkovanie povinné.
Novorodenecký tetanus je závažným problémom v chudobných krajinách - napríklad v roku 2008 zomrelo na svete na novorodenecký tetanus 59 000 novorodencov.