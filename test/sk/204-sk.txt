(4781) Sládkovič je planétka, ktorú objavila Zdeňka Vávrová večer 3. októbra 1980 na juhočeskej hvezdárni Kleť. Je pomenovaná po slovenskom básnikovi Andrejovi Sládkovičovi.


== Objav a pomenovanie ==
Planétka sa v čase objavu nachádzala v juhovýchodnej časti súhvezdia Ryby (Pisces), asi 2,2° východne od hviezdy 
  
    
      
        o
      
    
    {\displaystyle o}
   Psc (+4,3 mag) a bola 15. planétkou objavenou v prvej polovici októbra 1980. Svedčí o tom aj jej predbežné označenie 1980 TP, ktoré dostala krátko po objave. V objavovej opozícii bola planétka na Kleti pozorovaná aj v ďalších 4 nociach a celkovo bolo zmeraných 10 pozícií, neskôr zaslaných do MPC. Naposledy bola planétka pozorovaná večer 13. novembra 1980. Planétka bola na Kleti pozorovaná aj v auguste 1983 (1 noc, 2 pozície) a v januári roku 1991 (1 noc, 2 pozície). Očíslovanie planétky bolo zverejnené v cirkulári MPC č. 18093 vydanom dňa 28. apríla 1991.
Planétka je pomenovaná po slovenskom básnikovi Andrejovi Sládkovičovi (1820 – 1872), autorovi rozsiahleho básnického diela Marína. Meno planétky sa stalo oficiálnym po zverejnení v cirkulári MPC č. 21609 vydanom dňa 6. februára 1993 Medzinárodnou astronomickou úniou.


== Dráha ==
Planétka obieha okolo Slnka v strednej vzdialenosti 323 mil. km po mierne excentrickej dráhe s dobou obehu 3,17 roku (1157 dní). K Zemi sa približuje na minimálnu vzdialenosť 110 mil. kilometrov a jej veľkosť je odhadovaná na necelých 5 km.


== Zaujímavosť ==
Planétka bola 16. augusta 1983 pozorovaná na Kleti ako nový objav s novým predbežným označením 1983 QB.


== Pozri aj ==
Zoznam planétok 4751-5000


== Externé odkazy ==
Dráha planétky (4781) Sládkovič v Slnečnej sústave (interaktívny 3D applet, Java)
Hvezdáreň na Kleti