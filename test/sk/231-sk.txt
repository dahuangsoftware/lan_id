Domesday Book (iné názvy: Domesday, Kniha posledného súdu, Kniha z Winchestru, lat. Liber iudiciarius Angliae) je najstarší súpis pozemkového majetku v Anglicku. Spísaný bol v roku 1086, slúžil ako podklad na vyberanie daní do roku 1522. Obsahuje nielen súpis majiteľov pôdy, výmeru pôdy, hodnotu majetkov a počet dobytka, ale aj počet obyvateľov a jeho štruktúru. Knihu dal spísať anglický kráľ Viliam Dobyvateľ.
Podľa tejto knihy bolo v Anglicku 9 300 majiteľov pôdy zo strany šľachty a duchovenstva, 85-tisíc "socmanov" a slobodníkov, 108-tisíc poddaných, 89-tisíc "cotterov" a 25-tisíc otrokov, z ktorých sa v nasledujúcom storočí stali nevoľníci. V Anglicku bolo teda približne 300-tisíc hláv rodín, teda asi 1,5 až 2 milióny ľudí.


== Referencie ==


== Iné projekty ==

 Commons ponúka multimediálne súbory na tému Domesday Book