Milan Jančuška (* 21. október 1959, Liptovský Mikuláš) je bývalý slovenský hokejový obranca v súčasnosti tréner.


== Klubový hokej ==


=== Hráčska kariéra ===
S hokejom začínal v Liptovskom Mikuláši ako útočník, neskôr sa v Košiciach stal obrancom. V sezóne 1979/1980 prišiel do klubu VSŽ Košice, kde s výnimkou povinnej vojenskej služby v Dukle Trenčín (1982 - 1984) odohral 10 sezón. V najvyššej súťaži odohral 392 zápasov, v ktorých strelil 92 gólov. V sezóne 1990/1991 hral vo fínskom klube KooKoo Kouvola. Následne 5 sezón pôsobil ako hrajúci tréner vo francúzskom klube HC Megève.


=== Klubová štatistika ===


== Reprezentácia ==
Na najvyššej úrovni reprezentoval Česko-Slovensko od 16. decembra do 22. decembra 1989 v 5. zápasoch, v ktorých neskóroval.


== Trénerská kariéra ==
Po skončení kariéry začal trénovať mládež HC Košice, nasledujúce dve sezóny bol asistentom pri seniorskom družstve. Potom nasledovala dvojročná práca v Poprade. Ďalšie tri sezóny trénoval spolu s Róbertom Spišákom seniorov Košíc, v sezóne 2004/2005 francúzsky klub Sangliers Arvernes de Clermont. Následne dve sezóny pôsobil v MHk 32 Liptovský Mikuláš, pričom v prvej sezóne aj ako asistent reprezentácie do 20 rokov. Od roku 2007 do 2010 bol trénerom poľského klubu Podhale Nowy Targ , v ďalších dvoch sezónach KH Sanok,  kde však v druhej sezóne skončil predčasne  a sezónu dokončil v MsHK Žilina. Od sezóny 2012/2013 bol trénerom HK Poprad . V apríli 2015 mu vedenie klubu oznámilo, že s ním nepredĺži zmluvu na ďalšiu sezónu, aby následne podpísal dvojročnú zmluvu s MsHK Žilina,  s ktorou dosiahol úspech v podobe bronzových medailí v sezóne 2016/2017. Krátko na to po skončení sezóny podpísal ako hlavný tréner zmluvu s HC Košice. 
1991 - 1996 - HC Mégeve
1996 - 1999 - HC Košice
1999 - 2001 - HK ŠKP Poprad
2001 - 2004 - HC Košice
2004 - 2005 - Sangliers Arvernes de Clermont - Ferrand
2005 - 2007 - MHk 32 Liptovský Mikuláš
2007 - 2010 - Podhale Nowy Targ
2010 - 2012 - KH Sanok
2012 - 2012 - MsHK Žilina
2012 - 2015 - HK Poprad
2015 - 2017 - MsHK Žilina
2017 - HC Košice


== Referencie ==


== Externé odkazy ==
Milan Jancuska klubová štatistika na hockeyDB.com
Milan Jančuška štatistiky na eurohockey.net
Profil na eliteprospects.com