Heinrich Böll (* 21. decembra 1917, Kolín nad Rýnom, Nemecko – † 16. júla 1985, Kreuzau-Langenbroich), bol nemecký spisovateľ a prekladateľ. Patrí medzi najvýznamnejších spisovateľov povojnovej literatúry v Nemecku. V rokoch 1971 – 1974 bol prezidentom Medzinárodného PEN klubu. V roku 1972 mu, ako prvému nemeckému autorovi, udelili Nobelovu cenu za literatúru.


== Životopis ==
Bol vychovávaný katolícky a v odpore k násiliu, ale neskôr sa od cirkvi a týchto teórií odvrátil. Po maturite sa vyučil za kníhkupca a študoval germanistiku a klasickú filológiu. Druhú svetovú vojnu strávil na fronte v službách Wehrmachtu a od roku 1945 v zajatí. Od roku 1951 sa venoval už len literatúre. Je aj predstaviteľom nonkonformizmu. H. Böll veľa cestoval po Európe, zaujímavosťou je, že august 1968 strávil v Prahe. Potom boli jeho diela v Česko-Slovensku zakázané.


== Dielo ==
Jeho dielo veľmi kriticky popisuje vtedajšie Nemecko, účtuje s vojnou, militarizmom, zbrojením, mentalitou hospodárskeho zázraku, klerikalizmom, pokrytectvom, zlými vzťahmi medzi ľuďmi.
Die Botschaft, 1947, (Správa)
Der Zug war pünktlich, 1949
An der Brücke, 1949 (Na moste)
Wanderer, kommst du nach Spa..., 1950 -Spa- znamená Sparta. Tento výraz pochádza z gréckych diel. Keď vojak nedopovedal vetu, lebo ho uprostred nej zabili.
Wo warst du, Adam?, 1951 (Kde si bol Adam?) – autor tu ukazuje absurdnosť vojny, hlavného hrdinu zabijú na prahu otcovského domu granátom, ktorý vystrelia po kapitulácii mesta. Adam je tu symbolickým menom- symbolizuje každého muža. A odpoveďou na otázku kde bol je: Vo vojne.
Die schwarzen Schafe, 1951 (Čierne ovce)
Nicht nur zur Weihnachtszeit, 1951
Mein Onkel Fred, 1951 (Môj strýko Fred)
Der Lacher, 1952
Schicksal einer henkellosen Tasse, 1952
Die unsterbliche Theodora, 1953 (Nesmrteľná Teodora)
Bekenntnis eines Hundefängers, 1953
Erinnerungen eines jungen Königs, 1953 (Spomienky mladého kráľa)
Im Lande der Rujuks, 1953
Hier ist Tibten, 1953
Und sagte kein einziges Wort, 1953 (A nepovedal jediné slovo). Zobrazuje následky vojny, biedu, chudobu, zúfalstvom poznačený život ľudí zasiahnutých vojnou.
Die Waage der Baleks, 1953
Haus ohne Hüt, 1954 (Dom bez strážcov)
Unberechenbare Gäste, 1954 (Nepredvídaní hostia)
Es wird etwas geschehen, 1954 (Niečo sa stalo)
Das Brot der frühen Jahre, 1955
[Doktor Murkes gesammeltes Schweigen, 1955
Monolog eines Kellners, 1956 (Monológ čašníka)
Irisches Tagebuch, 1957
V údolí duniacich kopýt, 1957 (Im Tal der donnernden Hufe'', 1957), slov. in: V údolí duniacich kopýt a iné poviedky, 1966
Hauptstädtisches Journal, 1957
Der Wegwerfer, 1957
Der Bahnhof von Zimpren, 1958
Biliard o pol desiatej, 1962 (Billard um halbzehn, 1959) – román, obdoba Buddenbrookovcov od Thomasa Manna, hovorí o troch generáciách, kedy najstaršia niečo vybudovala, prostredná to zničila a na tej najmladšej je, aby sa rozhodla, či bude ničiť alebo budovať. Týmto sa vlastne popisuje vtedajšia nemecká spoločnosť.
Keine Träne um Schmeck, 1961
Klaunove názory, 1967 (Ansichten eines Clowns, 1963) – hlavnou postavou je Hans, cirkusový klaun. Už nepracuje, je chorý, unavený, nespokojný so svetom. Typický nonkonformista, priateľka sa nechcela za neho vydať a opustila ho. Jeho otec je bohatý, ale sú pohádaní a odmietne otcovu pomoc, pretože otec si stanoví podmienky, ktoré Hans nedokáže splniť. Hans nechce bojovať so životom, rezignuje, sedáva na schodoch, žobre a hrá na gitare. Dielo je písané formou vnútorného monológu Hansa. Ide o kritiku povojnového života v Nemecku.
Entfernung von der Truppe, 1964
Koniec služobnej cesty, 1969 (Ende einer Dienstfahrt, 1966)
Skupinový portrét s dámou, 1989 (Gruppenbild mit Dame, 1971) - nie je to dáma v pravom slova zmysle. Volá sa Leni, zaľúbila sa do sovietskeho zajatca (vtedy nepriateľa), po vojne sa zobrali a mali syna. Jej muž zomrel. Po jeho smrti sa zaľúbila do tureckého robotníka. Prostredie, v ktorom žije nie je vhodné pre dámu.
Die verlorene Ehre der Katharina Blum, 1974 (Stratená česť Kataríny Blumovej)
Du fährst zu oft nach Heidelberg, 1977
Fürsorgliche Belagerung, 1979
Ženy v údolí Rýna, 1990 (Frauen vor Flusslandschaft, 1985) - román kritizujúci politiku vlády v Bonne
Der Engel schwieg, 1992 – vyšlo až v pozostalosti – jeho prvotina zachytávajúca povojnové Nemecko, ktoré popisuje na základe vlastných skúseností.
Der blasse Hund, 1995
Kreuz ohne Liebe, 2002 (Kríž bez lásky)
Slovenský výber z poviedok Bölla vyšiel pod názvom V údolí duniacich kopýt a iné poviedky (1966)


== Iné projekty ==

 Commons ponúka multimediálne súbory na tému Heinrich Böll