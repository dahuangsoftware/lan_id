Jozef Líška (* 9. jún 1938, Ružiná) je bývalý poslanec Národnej rady Slovenskej republiky.
Je ženatý a s manželkou Máriou má dve dospelé deti.
Dlhé roky pracoval v autoškole v Lučenci. Za normalizácie pracoval v Lovinobani ako vedúci mechanizačného strediska. Tesne po Nežnej revolúcii opäť začal pracovať v autoškole. V roku 2006 sa stal poslancom NR SR za SNS. Vo volebnom období 2006 – 2010 bol členom Výboru NR SR pre financie, rozpočet a menu.
Jeho záľubami sú literatúra, divadlo, šport, lúštenie krížoviek a hlavolamov.


== Ocenenia ==
2008 – Čestné občianstvo mesta Lučenec za významné zásluhy pri zveľaďovaní mesta, pri jeho rozvoji v hospodárskej a spoločenskej oblasti a za zlepšenie životných podmienok obyvateľov mesta