Adam Závacký (* 27. jún 1988, Liptovský Mikuláš) je slovenský atlét, šprintér, venujúci sa hlavne behu na 60 a 100 metrov. V súčasnosti (2014) drží slovenský rekord v behu na 100 metrov - 10,21 s.


== Úspechy ==


=== Rok 2011 ===
V roku 2011 vybojoval svoje prvé víťazstvo v behu na 100 metrov na Majstrovstvách Slovenska mužov v Novom Meste nad Váhom s časom 10,72 s.


=== Rok 2012 ===
S časom 10,61 s vyhral Majstrovstvá Slovenska mužov a žien v Banskej Bystrici aj Akademické Majstrovstvá Slovenska v Bratislave.


=== Rok 2013 ===
V roku 2013 sa Adam Závacký prvý raz kvalifikoval na halové Majstrovstvá Európy v Göteborgu s časom 6,71, keď vyhral MSR v hale mužov a žien v Bratislave. V Göteborgu potom zabehol čas 6,75,u stačil na 13. priečku. Neskôr ten rok zabehol nový slovenský rekord v behu na 100 metrov v 1. Českej lige Hodonín s časom 10,21 s a obsadil prvú priečku.[chýba zdroj] V tom istom roku bežal aj na Majstrovstvách sveta v Moskve, kde skončil 46-ty s časom 10,46 s.


=== Rok 2014 ===
Rok 2014 otvoril rok výkonom 6,67 s. čo je jeho nový osobný rekord v behu na 60 m.


=== Osobné rekordy ===
60 m - 6,67 s (2014)
100 m - 10,21 s (2013)


== Referencie ==