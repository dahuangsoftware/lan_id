Bornit je minerál kryštalizujúci v rombickej sústave, chemicky komplexný sulfid medi a železa - Cu5FeS4. Pomenovaný po: Ignác Anton Born - rakúsky mineralóg.


== Charakteristika ==
Bornit tvorí hexaédrické, oktaédrické alebo dodekaédrické kryštály, často so zakriveným povrchom alebo nerovnými plochami. Zvyčajne má však kompaktný, zrnitý alebo celistvý habitus. Býva medenočervený, hnedočervený alebo bronzový, pri oxidácii sa však pokrýva modrou, purpurovou a červenou nábehovou farbou preto sa zvykne nazývať aj „pávia ruda“; vryp má sivočierny. Bornit je nepriehľadný minerál s kovovým leskom.


== Vznik ==
Vzniká na hydrotermálnych žilách spolu s kremeňom, chalkopyritom a galenitom. Tvorí sa aj v niektorých vyvretých horninách. Môžu ho obsahovať i oxidačné zóny medených žíl.


== Poznávanie ==
Bornit sa rozpúšťa v kyseline dusičnej.


== Výskyt ==
Cornwall (Anglicko), Tsumebe (Tanzánia), Tamay (Čína) a v Transvaale. V menšie výskyty aj v Nemecku a v Kanade.


=== Slovensko ===
Hodruša-Hámre
Kvetnica
Banská Štiavnica
Lošonec
Rudňany
Malužiná


== Použitie ==
Bornit patrí medzi dôležité medené rudy, a má preto veľký hospodársky význam.


== Pozri aj ==
Zoznam minerálov


== Iné projekty ==

 Commons ponúka multimediálne súbory na tému Bornit


== Externé odkazy ==
Mineraly.sk – zdroj, z ktorého (pôvodne) čerpal tento článok.
Bornit na www.mindat.org