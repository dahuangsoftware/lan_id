Fritz Julius Kuhn (n. 15 mai 1896, München – d. 14 decembrie 1951), a fost un activist nazist antisemit, conducătorul controversat al organizației German American Bund în anii '30.
Kuhn s-a născut la München, părinții săi fiind Georg Kuhn și Julia Jutyna Beuth. În decursul Primului Război Mondial a luptat în armata germană ca ofițer de infanterie cu gradul de locotenent. După Primul Război Mondial a absolvit facultatea de chimie la Universitatea din München, în domeniul de inginerie chimică.
A emigrat în Mexic și de acolo în Statele Unite ale Americii, unde a obținut cetățenia americană prin naturalizare. În 1937 a devenit conducătorul organizației German American Bund, care a dus o activitate antisemită, pronazistă și progermană. Kuhn a fost găsit vinovat de furtul a 14.000 $ din fondurile organizației German American Bund.
În 1943 i-a fost retrasă cetățenia americană, a fost arestat și deportat în Germania, iar în 1949 a fost condamnat la doi ani de detenție de către Tribunalul de denazificare de la München. A decedat în 1951 în condiții de izolare și pauperitate.


== Note ==


== Bibliografie ==
Bell, Leland. The Failure of Nazism in America. Political Science Quarterly. Vol 85(4). Dec. 1970, p. 585.
MacDonnell, Francis. Insidious Foes: The Axis Fifth Column and the American Home Front. Oxford University Press, New York: 1995.
Remak, Joachim. Friends of the New Germany: The Bund and German-American Relations. Journal of Modern History. Vol 29(1). Mar. 1957, p. 38.
Smith, Gene. Bundesfuehrer Kuhn. American Heritage. Vol 46(5). Sep. 1995, p. 102.