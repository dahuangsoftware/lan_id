Sonic Boom este un serial de televiziune pentru copii american-francez animat pe computer, produs de OuiDo! Productions și Sega of America, Inc. în colaborare cu Lagardère Thématiques și Jeunesse TV, respectiv pentru canalele Canal J și Gulli. Bazat pe franciza jocului video Ariciul Sonic creată de Sega, serialul este al cincilea desen animat bazat pe franciză (de asemenea al doilea co-produs în Franța, după Sonic Underground) și primul produs în animație generată de computer și în rezoluție înaltă. Serialul face parte din franciza spin-off care mai conține trei jocuri video, aceste fiind Sonic Boom: Rise of Lyric, Sonic Boom: Shattered Crystal și Sonic Boom: Fire & Ice (2016), o serie de benzi desenate de Archie Comics și o linie de jucării de Tomy.
Serialul a avut premiera pe Cartoon Network în Statele Unite pe 8 noiembrie 2015 și pe Canal J și Gulli în Franța pe 19 noiembrie. Premiera în România a fost pe 7 noiembrie 2015 pe canalul Megamax.


== Despre serial ==
Sonic, Tails, Amy, Knuckles, și Sticks locuiesc pe insula Bygone și o apără împreună cu satul anonim în care stau de diverse amenințări, printre care savantul nebun Doctor Eggman și creațiile sale robotice.


== Personaje ==
Ariciul Sonic (en. Sonic the Hedgehog) - Sonic este un arici albastru cu o mare viteză și liderul grupului. Nu ca și celelalte incarnații, această versiune a lui Sonic are brațe cu blană albastră și poartă o bandană maro.
Miles "Tails" Prower - Tails este o vulpe cu două cozi și mâna dreaptă a lui Sonic. El poartă ochelari de protecție și curea cu unelte și servește ca expertul în mecanică și tehnologie al grupului. Invențiile lui Tails nu merg întotdeauna cum el intenționează, deși el este foarte încrezător în abilitățile sale.
Amy Rose - Amy este o fată arici și cel mai plin de viață membru al grupului. Ea folosește în timpul luptelor un ciocan uriaș. La fel ca și în celelalte seriale, Amy este îndrăgostită de Sonic, însă apare a fi mai precaută în legătură cu asta decât celelalte versiuni ale sale.
Knuckles Echidna - Knuckles este o echidnă roșie și membrul musculos al grupului, al cărui redesign este cel mai drastic dintre celelalte personaje alterate pentru serial. Knuckles este acum mai înalt, este mai musculos și poartă panglici sportive în jurul mâinilor în loc de mănuși sportive ghimpate. De asemenea în acest serial Knuckles este cam prostuț și deseori îi enervează pe ceilalți.
Sticks Bursucul - Sticks este o fată bursuc pricepută în folosirea bumerangurilor ce provine din junglă. Ea este un individual paranoic cu obiceiuri sălbatice, căreia îi place să caute prin gunoi și să privească obiecte strălucitoare. Uneori poate părea nebună, însă nebunia ei se poate abate spre genialitate, astfel ea putând să caute soluții la care nimeni nu s-ar fi putut gândi.
Doctor Eggman - Un savant nebun care este dușmanul tuturor locuitorilor de pe insula Bygone și locuiește într-o fortăreață din largul coastei insulei. În acest serial Eggman este tipic interpretat ca fiind mai de grabă un fel de bufon a cărui scheme sunt de obicei considerate enervante decât înfricoșătoare. De asemenea, acesta chiar apare a fi în condiții de prietenie cu eroii, însă acest lucru de obicei duce la o schemă în care acesta încearcă să îi înfrângă.
Orbot - Acolitul robot în formă de glob al lui Eggman. El este cel mai formal și mai greu de cap dintre cei doi, de cele mai multe ori fiind total sincer la cheltuiala lui Eggman.
Cubot - Acolitul robot în formă de cub al lui Eggman. El este cel mai încet și mai prostănac dintre cei doi, de cele mai multe ori neînțelegând afirmațiile celorlalte personaje.


== Dublajul în limba română ==
Dublajul a fost realizat de studiourile BTI.
Paul Zurbău - Sonic
Cosmin Petruț - Tails
Alina Leonte - Amy
Florian Silaghi - Knuckles (episoadele 1-34), Shadow
Patric Negrean - Knuckles (episoadele 35-prezent)
Anca Sigmirean - Sticks
Petre Ghimbășan - Doctor Eggman1
Răzvan Vicoveanu și Alexandru Rusu - Orbot și Cubot


== Episoade ==


== Referințe și note ==


== Legături externe ==
Sonic Boom la  Internet Movie Database
Sonic Boom la Big Cartoon DataBase