Odes este un album produs prin colaborarea actriței de origine greacă Irene Papas și al compozitorului grec Vangelis, înregistrat în anii 1977 - 1978 și lansat pe piață în 1979.
Albumul reprezintă în mare parte o colecție de cântece tradiționale grecești ce aveau ca temă rezistența împotriva Imperiului Otoman, precum și două piese noi („La Danse Du Feu” și „Racines”). Vangelis și Irene Papas interpretează aceste piese într-o manieră modernă. Vangelis asigură partea instrumentală, în timp ce Papas interpretează vocal. Cei doi artiști se cunoșteau deja de mult timp. În anii '60 au colaborat la realizarea albumului 666, Papas interpretând vocea feminină din piesa „I am to become a wolf”. Următoarea colaborare va avea loc abia peste opt ani, în anul 1986.


== Lista pieselor ==
"Les 40 Braves" (gr: Σαράντα Παλικάρια) – 5:19
"Neranzoula" (Le Petit Oranger) (gr: Νερατζούλα) – 5:53
"La Danse du Feu" (gr: Ο χορός της φωτιάς) (Compoziție Originală) – 6:06
"Les Kolokotronei" (gr: Οι Κολοκοτρωναίοι) – 3:20
"Le Fleuve" (gr: Το Ποτάμι) – 6:46
"Racines" (gr: Οι ρίζες) (Compoziție Originală) – 8:52
"Lamento" (gr: Μοιρολοϊ) – 8:31
"Menousis" (gr: Ο Μενούσης) – 6:37

Piesele 3 și 6 compuse de Vangelis
Piesele 1, 2, 4, 5, 7 & 8 sunt cântece tradiționale, partea instrumentală este asigurată de Vangelis iar versurile de Irene Papas și Arianna Stassinopoulos


== Note ==
40 Pallikaria (40 Tineri) - 40 de tineri pleacă din Levadeia să cucerească orașul Tripolitsa în timpul Războiului de Independență al Greciei. În drumul lor întâlnesc un bătrân care-i întreabă încotro se duc. Ei raspund: „Să cucerim Tripolitsa”. Cei 40 de tineri sunt reținuți de autorități iar bătrânul cere eliberarea acestora. Din punct de vedere geografic această răscoală pare improbabilă; Labedia se află situată în centrul Greciei iar Tripoli în peninsula Peloponez. Se pare însă că referirea se face la un mic sat de lângă Lebadeia, Drombolitsa, acum abandonat. Acesta a fost confundat cu Tripolitsa din cauza asemănării numelor .
Neratzoula (Micul Portocal) - se referă la pomul fructifer cu care a fost asemănată Grecia în timpul ocupației otomane.
La Danse du Feu (Dansul Focului) - este o mică trilogie compusă de Vangelis. Prima parte face introducere în dansul folcloric "Πυρίχιος" iar următoarele părți fac referire la peisajul rural din Grecia, văzut se pare prin ochii unui păstor.
Les Kolokotronei (Familia Kolokotronei) - a fost una dintre cele mai faimoase și bogate familii din timpul Rezistenței. Versurile descriu lupta acesteia pentru eliberare.
Le Fleuve (Râul) - de pare că descrie frumusețile râului Neda din Peloponez.
Racines (Rădăcinile) - continuă descrierea peisajului grecesc. Vangelis folosește un aranjament instrumental similar piesei "We Were All Uprooted" de pe albumul Earth.
Lamento - este cântecul unei mame care și-a pierdut fiica. Aceasta este prezentată ca o barcă decorată pentru plecare. Cantecul descrie durerea mamei și împotrivirea fiicei de a pleca din lumea celor vii.
Menousis - prezintă un caracter din folclor care beat fiind își omoară nevasta din cauza unei presupuse infidelități.


== Referințe ==