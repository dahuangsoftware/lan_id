Panzer I a fost un tanc ușor fabricat de Germania nazistă în anii 1930. Numele reprezintă prescurtarea denumirii din limba germană Panzerkampfwagen I (vehiculul blindat de luptă model I), abreviată PzKpfw I. Denumirea oficială a tancului în inventarul armatei germane era SdKfz 101 (vehiculul cu scop special 101).
Proiectarea lui Panzer I a început în 1932, iar producția în masă în 1934. Tancul trebuia inițial să fie folosit numai pentru instrucție, cu scopul de a implementa în rândurile Wehrmachtului conceptul utilizării formațiunilor blindate în războiul modern. Cu toate acestea, Panzer I a fost folosit în Războiul Civil Spaniol, în campaniile din Polonia, Franța, Uniunea Sovietică și Africa de Nord, precum și în Al Doilea Război Chino-Japonez. Experiențele utilizării tancului ușor Panzer I în timpul Războiului Civil Spaniol au contribuit la elaborarea planurilor de invadare a Poloniei în 1939 și a Franței în 1940 de către corpurile blindate germane. Din 1941, șasiul tancului Panzer I a fost folosit pentru construirea vânătorilor de tancuri și a tunurilor de asalt. De-a lungul utilizării sale, au existat tentative de a îmbunătăți acest model, inclusiv în cadrul țărilor străine care au avut în dotare Panzer I, pentru a prelungi durata de exploatare. Tancul a fost folosit de către armata spaniolă până în anul 1954.
Performanța tancului Panzer I în luptă era limitată de blindajul subțire și de armamentul ușor care consta în două mitraliere. Fiindcă vehiculul a fost proiectat pentru instrucție, Panzer I nu era la fel de capabil precum celelalte tancuri ușoare ale epocii, precum modelul sovietic T-26. Deși vulnerabil în luptă, acest model reprezenta o mare parte din numărul tancurilor germane, fiind folosit în toate campaniile importante ale Wehrmachtului dintre septembrie 1939 și decembrie 1941. Acest tanc ușor mic și vulnerabil a fost depășit ca importanță de către tancurile germane mult mai cunoscute, precum Panzer IV, Panther sau Tiger. Cu toate acestea, contribuția tancului Panzer I în primele victorii ale Germaniei naziste din timpul celui de-al Doilea Război Mondial a fost semnificativă.


== Blindaj ==
Panzer I avea 13 mm de blindaj din oțel ușor înclinat în toate laturile, cu 8 mm de blindaj în partea superioară a turelei și 6 mm în partea superioară și inferioară a blocului. Blindajul era suficient pentru a opri gloanțele de mitralieră , dar insuficient pentru armele de calibru mai mare.


== Armament ==
Panzer I era înarmat cu două mitraliere de calibrul 7,92 mm. Aceste arme puteau să se miște independent și erau utile contra vehiculelor fără blindaj, dar complet ineficiente contra obiectivelor blindate.


== Mobilitate ==
Panzer I Ausf. A, era dotat cu un motor Krupp M305 pe benzină cu 4 cilindri care dezvolta o putere de 57 cp și puteau să propulseze tancul până la 37 km/h, cu o autonomie de 145 km pe șosea. Panzer Ausf. B avea un motor Maybach NL38Tr cu șase cilindri și 100 cp, atingea viteza maximă de 40 km/h și 170 km autonomie pe șosea.


== Echipa ==
Panzer I era condus de doi membri. Mecanicul conductor era situat în partea anterioară, iar comandantul era așezat în turelă controlând radio și armele.


== Note ==


== Bibliografie ==

en Beevor, Antony (1998). Stalingrad: The Fateful Siege: 1942–1943. Middlesex, England: Penguin Books. ISBN 0-670-87095-1 
en Beevor, Antony (1982). The Spanish Civil War. New York, US: Penguin Books. ISBN 0-14-100148-8 
en Bierman, John; Colin Smith (2002). The Battle of Alamein: Turning Point, World War II. Middlesex, England: Viking. ISBN 0-670-03040-6 
en Candil, Antonio J., „Soviet Armor in Spain: Aid Mission to the Republicans Tested Doctrine and Equipment”, Armor magazine (Fort Knox, KY: US Army Armor Center) (March 1999), ISSN 0004-2420, https://www.knox.army.mil/center/ocoa/armormag/backissues/1990s/1999/ma99/2candil99.pdf 
en Cooper, Matthew (1978). The German Army 1933–1945. Lanham, Maryland: Scarborough House. ISBN 0-8128-8519-8 
en Daley, Dr. John, „Soviet and German Advisors Put Doctrine to the Test: Tanks in the Siege of Madrid”, Armor (Fort Knox, KY: US Army Armor Center) (May 1999), ISSN 0004-2420, https://www.knox.army.mil/center/ocoa/armormag/backissues/1990s/1999/mj99/3daley99.pdf 
es Franco, Lucas M. (2006). "El Tanque de la Guerra Civil Española" in Historia de la Iberia Vieja, No. 13. ISSN 1699-7913.
es Franco, Lucas Molina (2005). Panzer I: El inicio de una saga. Madrid, Spain: AF Editores. ISBN 84-96016-52-8 
en Gander, Terry (2006). Tanks & Armour: Panzerkampfwagen I & II. Hersham, Surrey: Ian Allen. ISBN 0-7110-3090-1 
es García, José María; Lucas Molina Franco (2005). La Brunete. Valladolid: Quiron Ediciones. ISBN 84-96016-28-5 
es García, José María; Lucas Molina Franco (2006). Las Armas de la Guerra Civil Española. 28002 Madrid: La Esfera de los Libros. ISBN 84-9734-475-8 
en Guderian, Heinz (1996). Panzer Leader. New York, US: Da Capo. ISBN 0-674-01016-7 
de Hahn, Fritz. Waffen und Geheimwaffen des deutschen Heeres 1933–1945. pp. olen 1939 
en Latimer, Jon (2002). Alamein. United States of America: Harvard. ISBN 0-8128-8519-8 
en von Manstein, Erich (1958). Lost Victories. St. Paul, US: Zenith Press. ISBN 0-7603-2054-3 
en McCarthy, Peter; Mike Syron (2002). Panzerkrieg: The Rise and Fall of Hitler's Tank Divisions. New York, US: Carroll and Graf. ISBN 0-7867-1009-8 
en Miller, David (30 iunie 2000). Illustrated Directory of Tanks and Fighting Vehicles: From World War I to the Present Day. St. Paul, USA: Zenith Press. ISBN 0-7603-0892-6 
Moa, Pío (2003) (în Spanish). Los Mitos de la Guerra Civil. Madrid, Spain: Esfera de los Libros. ISBN 84-9734-093-0 
en Perrett, Bryan (1998). German Light Panzers 1932–41. Osprey. ISBN 1-85532-844-5 
en Porch, Douglas (2004). The Path to Victory: The Mediterranean Theater in World War II. New York, US: Farrar, Straus and Giroux. ISBN 0-374-20518-3 
es Ramos, Raúl Arias (2003) (în Spanish). El Apoyo Military Alemán a Franco: La Legión Cóndor en la Guerra Civil. Madrid, Spain: Esfera del los Libros. ISBN 84-9734-137-6 
en Raus, Erhard. Peter G. Tsouras. ed. Panzers on the Eastern Front: General Erhard Raus and his Panzer Divisions in Russia, 1941–1945. United States of America: Greenhill Books. p. 253. ISBN 0-7394-2644-3 
pl Wojna Obronna Polski 1939. 1979. OCLC 469408844