Golumbacu, Columbei sau Golubăț (Golubac/Голубац în limba sârbă) este un orășel portuar fostă fortăreață cu 1.896 loc. (2002), situată pe malul Dunării în districtul „ Braničevo”, Serbia de nord-est la frontiera cu România, frontieră formată de Dunăre pe o lungime de 52 km. Pe malul Dunării se află o șosea importantă care leagă Golumbacu de orașele Požarevac și Veliko Gradište. Aici începe Parcul Național Đerdap unul dintre cele mai importante parcuri naționale din Europa de Sud, care se află situat între Golumbacu și Techia pe malul lacului de acumulare Porțile de Fier I.
Langă Golumbacu este o veche cetate turcească care a fost construită pe ruinele castrului roman Columbarum. A fost asediată în 1428 de o mare armată formată din români (6000 călăreți), italieni (200), polonezi, lituanieni și unguri conduși de Sigismund. Traversarea Dunării s-a efectuat pe la cetatea Ladislau (Laslovar după alte surse), lângă satul Coronini de pe malul românesc. Asediul a eșuat in urma apariției unei armate turcești condusă de Sinan pașa.