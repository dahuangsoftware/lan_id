Vița (în maghiară Vice, în germană Witzeldorf, Witzen, Witzau) este un sat în comuna Nușeni din județul Bistrița-Năsăud, Transilvania, România.


== Localizare ==
Localitatea este situată la 60 kilometri de Bistrița, 22 kilometri de Beclean, 110 kilometri de Cluj.


== Istoria ==
Satul este atestat documentar în anul 1315, sub numele Wycze (Györffy II, 93).
În 1332 este înființată prima Biserica Catolică din sat, primul preot numindu-se János .
În 1772 la Biserica Catolică veneau și catolicii din satele vecine, tot în acest an apar conflicte între Biserica Reformată din sat și cea catolică. Astfel, populația satului a fost împărțită în două tabere, jumătate reformați și jumătate catolici.
În 1874 două treimi din populația reformată a trecut la catolicism, ajutați de către episcopul Fogarassy, catolicii au putut cumpăra pământ din la moșia grofului Mikes-Kemény. Doar cei mai puternici au rămas reformați, ei nu au făcut parte din afacerea episcopului.
În 1876 a aparținut comitatului Szolnok, când din nou s-a format județul Szolnok-Doboka. Din 1867 până in 1918 a aparținut imperiului austro-ungar. Între 1920-1940 a aparținut României-Mari, apoi între 1940-1947 a aparținut Regatului Maghiar. Din 1947 aparține integral României.
Istoricul detaliat al satului Vița scris de Kádár József în limba maghiară


== Demografie ==


=== Etnie ===
Populația în anul 1910 era de 1082 locuitori din care: 943 maghiari și 130 români.
La recensământul din 2002 populația satului Vița era de 402 locuitori, dintre care și-au declarat limba maternă: 380 Maghiară și 22 Română.


=== Religie ===
La recensământul din 2002 populația satului Vița era de 402 locuitori, dintre care s-au declarat : 312 catolici, 71 reformați și 19 ortodocși.


== Monumente istorice ==
Biserica Romano-catolică ce datează din 1885.
Templul reformat ce datează din secolul al XIV-lea
Biserica ortodoxǎ construită în anul 1913 pe locul uneia mai vechi care a ars.


== Galerie de imagini ==