Mircea Beuran (n. 5 iunie 1953) este un chirurg român la Spitalul de Urgență Floreasca din București. De asemenea Mircea Beuran este și profesor universitar în cadrul Universității de Medicină și Farmacie "Carol Davila" din București, șef de clinică chirurgicală și în același timp și membru al Partidului Social Democrat.
În septembrie 2003 (dată la care Mircea Beuran era ministru al sănătății), o comisie numită de Senatul Universității de Medicină și Farmacie "Carol Davila" a ajuns la concluzia că „Ghidului medicului de gardă”, publicat de Editura Scripta București în 1997, avându-i ca autori cordonatori pe Mircea Beuran și dr. Gerald Popa reprezintă un plagiat, fiind o traducere a volumului „On Call - Principles and Protocol” - autori G.M. Jillis S.A. Marshall, J. Ruedy, aparut în "Blue Books Sers", Editura W.B. Sounders Company, Philadelphia, 1989. Comisia a propus Senatului UMF „Carol Davila” sancționarea conf.univ.dr. Mircea Beuran cu retragerea tuturor titlurilor universitare. Cu această ocazie, Mircea Beuran a declarat că a folosit calitatea de coordonator al volumului în cauză, în concursul de promovare la funcția de conferențiar.
La data de 17 ianuarie 2006, Mircea Beuran l-a operat pe Omar Hayssam, suspect de cancer la colon, în spitalul penitenciarului de la Rahova, fapt pentru care a fost criticat de președintele Traian Băsescu, care a declarat: „Mircea Beuran – marele chirurg care și în penitenciar te face bine de cancer” .


== Note ==