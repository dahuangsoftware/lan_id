Sovrompetrol (în limba rusă: COBPOMПETPOЛЬ) a fost una dintre societățile mixte româno-sovietice de tip SovRom care a preluat în mare parte industria românească de petrol, înființat în 1945.


== Înființarea ==
Sovrompetrol a fost înființat pe 17 iulie 1945 pe fondul armistițiului dintre România și Uniunea Sovietică. Aportul sovietic s-a constituit din bunurile inamice confiscate, în special activele societăților petrolifere cu capital german. Denumirea legală a Sovrompetrol era societate sovieto-română pentru explorarea, exploatarea, transformarea și comercializarea petrolului brut și derivatelor petrolului.
După naționalizarea care a avut loc în 1948, companiile petrolifere din România au trecut în proprietatea statului, care le-a organizat în două mari centre: Centrala Petroliferă Moldova și Centrala Petroliferă Muntenia (incluzând 22 de foste intreprinderi). Cele două au trecut în 1950 sub conducerea unică a Sovrompetrol.


== Activiatea și desființarea ==
Societatea exploata și transporta petrolul și derivatele acestuia, în mare parte ca despăgubiri de război pentru Uniunea Sovietică. În perioada de 1950-1956 ani cât Sovrompetrol a deținut controlul total asupra industriei de petrol românești, s-au făcut diverse investiții. Au fost potențate conductele, au fost deschise noi exploatări în Moldova, s-a înființat o rafinărie la Onești și s-a optimizat transportul țițeiului spre rafinăriile celor două mari regiuni producătoare de petrol din România. Societatea a fost desființată pe 1 septembrie 1956.


== Note ==


== Bibliografie ==
Florian Banu, Asalt asupra economiei României - De la Solagra la Sovrom (1936 - 1956), Editura Nemira, 2004 ISBN 973-569-652-5


== Legături externe ==
Sovrompetrol Enciclopedia României