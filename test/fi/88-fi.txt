Downtown Flyers on Streetwalkers-yhtyeen Englannissa tehty esikoisalbumi vuodelta 1975. Levy on yhtyeen itsensä tuottama ja se on ilmestynyt Phonogram-yhtiön Vertigo-levymerkillä.
Albumin on äänittänyt Denis Weinreich Scorpio Sound -studiolla. Kappaleet 1, 2, 3, 5 ja 9 on miksannut uudelleen Ray Hendriksen.
Levykannen valokuvista on vastannut Campus ja suunnittelusta ja kuvasta Michael Farrell. Levykannen on valmistanut Howards Printers (Slough) Ltd., Englanti. LP-levyssä on avautuvat kannet ja sisäpuolelle on painettu kappaleiden sanat ja seitsemän yhtyekuvaa. Etukannen kuva jatkuu takapuolella. Vinyylilevyn sijoitus paikalleen tapahtuu keskitaitteen kautta eikä sivusta kuten tavallista.
Kiitoksissa on mainittu Michael Alfandary yhtiöstä Mole Valley Management, Harvey Baker ja Spot (alias the Invisible Man).
Streetwalkers-yhtyeen seuraava albumi oli nimeltään Red Card.


== Kappaleet ==
Kappaleet ovat Streetwalkers-yhtyeen jäsenten Roger Chapman ja Charlie Whitney tekemiä, ellei suluissa ole toisin mainittu.
Sivu 1
Downtown Flyers (Chapman / Tench)
Toenail Draggin'
Raingame
Miller
Crawfish (Wiseman / Wise)

Julkaisijat: 1. United Artists Music Ltd. / M.S.; 2, 3, 4. United Artists Music Ltd.; 5. Carlin Music Corp.

Sivu 2
Walking on Waters
Gypsy Moon
Burn It Down
Ace o' Spades

Julkaisija: 1-4. United Artists Music Ltd.

Lainakappale "Crawfish" on kuultu aiemmin Elvis Presleyn tähdittämässä elokuvassa.
LP-levyn etiketissä avauskappaleen nimi on muodossa "Downtown Fliers".


== Single ==
Albumilta on julkaistu single Raingame / "Miller" (Vertigo 6059 130).


== Kokoonpano ==
Streetwalkers:
Roger Chapman – laulu, lyömäsoittimet, huuliharppu
Charlie Whitney – sähkö-, akustinen ja slide-kitara
Bob Tench – laulu, sähkö- ja akustinen kitara
Jonathan Plotel – basso, taustalaulu
Nicko – rummut, lyömäsoittimet
sekä:
Poli Palmer – syntetisaattori kappaleilla 4, 5 ja 8
Max Middleton – kosketinsoittimet kappaleilla 6 ja 7
Pete Wingfield – kosketinsoittimet kappaleella 8
Bob Tench on levyllä mukana A&M Records Ltd:n suosiollisella luvalla. Hän on aikaisemmin tehnyt yhteistyötä Jeff Beckin kanssa kuten myös vieraileva muusikko Max Middleton.
Roger Chapman ja Charlie Whitney ovat vaikuttaneet aikaisemmin Family-yhtyeessä ja olleet mukana albumilla nimeltä Streetwalkers, jolla ei kuitenkaan ole muuta tekemistä tässä tarkastellun yhtyeen kanssa. Myös Poli Palmer oli mukana Familyssä.


== Lähteet ja viitteet ==
Streetwalkers LP-levy Downtown Flyers (Vertigo 6360 123) 1975
Jukka Nummelin: STREETWALKERS Downtown Flyers. (Levyarvostelu) Soundi, 1976, 2. vsk, nro 2, s. 16. Tampere:  T:mi Soundi.