Stammware on Saksassa käytetty rakennuspuutavaran laatuluokitus.
Stammware on särmäämätöntä sahatavaraa. Raaka-aine on ulkoisesti oksatonta, oksakyhmytöntä ja virheetöntä tyvitukkia. Tukissa ei yleensä sallita mutkia, lahoa, korjuuvaurioita, toukanreikiä tai sinivikoja.
Sahatavarakappaleen leveys mitataan pintalappeelta pituuden puolivälistä sahatun pinnan leveytenä. Suomessa vientiin menevä stammware sahataan yleensä männystä.