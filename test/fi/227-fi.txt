Raymond Allen Snowden (mediassa viitattu nimityksellä ”Idaho’s Jack the Ripper” (”Idahon Viiltäjä-Jack”), k. 18. lokakuuta 1957 Boise, Idaho) oli yhdysvaltalainen murhaaja, joka oli viimeinen Idahon vanhassa vankilassa teloitettu ja osavaltion viimeinen hirttämällä teloitettu. Hän sai kuolemantuomion 23. syyskuuta 1956 tapahtuneesta Cora Deanin murhasta. Deanin ruumiista löytyi 29 puukoniskua, ja puukko löytyi läheisestä sikariliikkeestä sikareiden seasta. Snowden tunnusti murhan. Häntä epäiltiin myös kahdesta muusta murhasta, mutta hän ei saanut niistä tuomiota.
Snowdenin uskotaan kummittelevan edelleen vankilassa, jossa hänet teloitettiin, sekä sikariliikkeessä, jonne hän piilotti puukon. Televisiosarjassa Aavejahti yritettiin löytää todisteita Snowdenin kummittelusta vankilassa.


== Lähteet ==