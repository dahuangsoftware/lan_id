Edison oli vuosina 1915–1975 Helsingin Yrjönkadulla toiminut elokuvateatteri. Yrjönkatu 10:ssä on toiminut elokuvateatteri vuodesta 1910. Lyyra-nimisen teatterin avasi piharakennukseen Hjalmar V. Pohjanheimo, joka esitti siinä tuottamiaan mykkäelokuvia.
Teatterin nimeksi tuli 1915 Edison. Vuosina 1975–2005 siinä toimi Diana, joka esitti erityisesti laatuelokuvia. Sen jälkeen siinä toimi lastenelokuvia esittänyt Lasten Cinema, joka meni konkurssiin 2011. Tila on myös lastenteatteri Unga teaternin käytössä.
Saliin mahtuu sata katsojaa. Projektoria ei ole digitalisoitu. Kaksisataaneliöisen salin omistaa taloyhtiö.


== Lähteet ==