Françoise Durr (s. 25. joulukuuta 1942 Alger, Ranskan Algeria) on ranskalainen entinen tennispelaaja.
Durr voitti vuonna 1967 Ranskan avoimissa sekä kaksinpelin että nelinpelin. Ranskan avointen nelinpelin hän voitti myös vuosina 1968–1971. Wimbledonissa hän voitti nelinpelin vuonna 1976 ja Yhdysvaltain avointen nelinpelin vuosina 1969 ja 1972. Sekanelinpelin hän voitti Australiassa 1968, 1971 ja 1973. Yhteensä hän voitti urallaan 26 kaksinpeliturnausta. WTA:n maailmanlistalla Durr oli parhaimmillaan kolmantena. Hänet valittiin Tennis Hall of Fameen vuonna 2003.
Ranskan Fed Cup -joukkueessa Durr pelasi ensimmäisen kerran vuonna 1963. Yhteensä hän pelasi 27 maaottelussa. Vuonna 1988 Durr valittiin WTA-kiertueen kunniajäsen -palkinnon saajaksi.
Urheilu-uransa päätettyään Durr on toiminut Ranskassa naistenniksen teknisenä johtajana. Hän on naimisissa entisen tennispelaajan, Boyd Browningin kanssa.


== Lähteet ==


== Aiheesta muualla ==
Françoise Durrin ITF-profiili