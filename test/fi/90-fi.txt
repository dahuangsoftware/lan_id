Masauji Hachisuka (15. helmikuuta 1903 Tokio – 14. toukokuuta 1953 Atami, Japani) oli japanilainen lintutieteilijä ja Hachisukan 18. markiisi.
Hachisuka opiskeli eläintiedettä Cambridgen yliopistossa Englannissa ja oli oppiarvoltaan filosofian tohtori (1927).
Hachisuka matkusti Islantiin 1925 ja 1927 Ernst Hartertin kanssa Pohjois-Amerikkaan. Hän matkusti myös Kongossa, Kiinassa ja Koreassa. Vuosina 1928–1929 hän tutki Filippiinien linnustoa ja kirjoitti Lontoossa kaksiosaisen teoksen The Birds of the Philippine Islands with notes on the Mammal Fauna. Osa 1. H.F. & G. Witherby, 326 High Holborn, London, W.C.1. 16. maaliskuuta 1931.
Hachisuka avioitui 7. maaliskuuta 1939 Chiye Negaminen kanssa Los Angelesissa. Heidän tyttärensä opiskeli Yhdysvalloissa.
Toisen maailmansodan jälkeen Hachisuka tutki Maskareenien linnustoa, josta hän julkaisi kirjan.
Hachisuka kuvaili ja nimesi linnuista muun muassa mindanaonmedestäjän (Aethopyga primigenia).


== Muita teoksia ==
A comparative hand list of the birds of Japan and the British Isles. University Press. Cambridge. 1925.
A handbook of the birds of Iceland. Taylor & Francis. Lontoo. 1927.
Contributions to the birds of the Philippines. Ornithological Society of Japan. Tokio. 1929.
Le Sahara. Societé d'éditions géographiques, maritimes et coloniales. Pariisi. 1932.
The dodo and kindred birds; or the extinct birds of the Mascarene Islands. Lontoo. 1953.


== Lähteet ==
Lyhyt elämäkerta (Wiley InterScience)


=== Viitteet ===