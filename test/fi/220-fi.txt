Barbaresco on italialainen Nebbiolo-rypäleestä valmistettava punaviini. Barbarescoa tuotetaan Luoteis-Italiassa Piemonten alueella Alban kaupungin itäpuolella.


== Ominaisuudet ==
Barbarescon alkoholipitoisuus on vähintään 12,5 prosenttia. Sitä kypsytetään vähintään 26 kuukautta ennen myyntiä; Riserva-tyyppiä vähintään 50 kuukautta. Barbarescolle myönnettiin di origine controllata -laatuluokitus (DOC) vuonna 1966 ja Denominazione di Origine controllata e Garantita -laatuluokitus (DOCG) vuonna 1980.


== Tuotanto ==
Barbarescon tuotantoalue on tarkasti määritelty. Se sijaitsee Cuneon maakunnassa Barbarescon, Neiven ja Treison kuntien alueella ja koostuu 66 erillisestä osasta. Viinitarhat sijaitsevat korkeintaan 550 metrin korkeudessa. Alueen laajuus on noin seitsemän neliökilometriä (vuonna 2014). Viiniä tuotetaan vuosittain noin kolme miljoonaa litraa (vuonna 2014).


== Lähteet ==


== Aiheesta muualla ==
 Kuvia tai muita tiedostoja aiheesta Barbaresco Wikimedia Commonsissa
Johnson, Hugh: Suuri Viinikirja. Helsinki: Tammi, 1995. ISBN 951-31-0559-8.