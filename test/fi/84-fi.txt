Martti Iisakki Similä (9. huhtikuuta 1898 Oulu – 9. tammikuuta 1958 Lahti) oli suomalainen pianisti, kapellimestari, teatterinjohtaja, laulaja ja näyttelijä. Hän sävelsi muun muassa orkesterikappaleita ja elokuvamusiikkia, minkä lisäksi hän teki runsaasti sovituksia kuorolle ja orkesterille.
Similä toimi Helsingin kaupunginorkesterin ylikapellimestarina vuosina 1945–1951, Lahden kaupunginorkesterin johtajana 1951–1957 ja oli mukana kaikkiaan neljänkymmenenyhden elokuvan teossa. Hän sävelsi musiikin muun muassa elokuviin Suomisen Ollin tempaus, Suomisen perhe, Lapatossu, Tavaratalo Lapatossu & Vinski, August järjestää kaiken, Serenaadi sotatorvella eli sotamies Paavosen tuurihousut ja Aatamin puvussa... ja vähän Eevankin.
Lyseolaisena Similä osallistui sisällissotaan 1918 valkoisten puolella.
Martti Similä oli Aapo Similän veli ja Jean Sibeliuksen läheinen ystävä. Hänen poikansa on toimittaja ja kirjailija Markus Similä.


== Laulajanura ==
Laulajana Martti Similä levytti 1920-luvun puolenvälin jälkeen kaikkiaan 13 kappaletta savikiekoille. Lisäksi Similä levytti kaksi omaa Kuriton sukupolvi -elokuvaan tekemäänsä sävellystä Eugen Malmsténin johtaman Rytmi-Pojat-yhtyeen kanssa.
Kappaleet olivat äänitysjärjestyksessään seuraavat:
 Raita vie Raita-tietokantaan, jossa kappaleesta on mp3-tiedosto.


== Lähteet ==


== Kirjallisuutta ==
Sibeliana, Otava 1945


== Aiheesta muualla ==
Oululaisia säveltäjiä
Martti Similä ELONETissä
YLE:n Elävä arkisto: Martti Similä säestää, kun Alma Kuula laulaa kappaleen Tuijotin tulehen kauan
YLE:n Elävä arkisto: Kieltolain laulut - Martti Similä (laulu, puhe) esittää Yrjö Sjöblomin (puhe) kanssa kappaleen Jos kaikki Suomen järvet
YLE:n Elävä arkisto: Martti Similä johtaa Oskar Merikannon kappaleen Kesäillan valssi