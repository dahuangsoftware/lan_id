Rohloff AG on saksalainen yritys, joka valmistaa polkupyörän napavaihteistoja, ketjuja ja työkaluja. Se sijaitsee Fuldatalin laaksossa lähellä Kasselin kaupunkia. Yrityksen logo on musta siluetti variksesta keltaisella taustalla.
Rohloff AG perustettiin vuonna 1986. Yrityksen synnyn taustalla oli polkupyörän ketju SLT-99:n tuotannon aloittaminen. Myöhemmin Rohloff laajensi toimintansa polkupyörien vaihdenapojen valmistamiseen. Rohloff esitteli vahdenapa Speedhub 500/14 -mallin vuonna 1996. Nykyään Rohloff valmistaa joka vuosi arviolta 15 000 vaihdenapaa (arvio vuodelta 2006).
Rohloff valmistaa myös pyöräilyyn liittyviä tarkkuustyökaluja, kuten ketjun niittaustyökaluja ja kulumismittoja.


== Aiheesta muualla ==
Rohloff AG:n kotisivu
Rohloff-maahantuoja Suomessa