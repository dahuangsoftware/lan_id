The Headhunters on 1970-luvulla aloittanut R&B-yhtye, joka sai nimensä Herbie Hancockin levyn Head Hunters (1973) mukaan.
The Headhuntersissa soittavat multipuhaltaja Bennie Maupin, lyömäsoittaja Bill Summers ja basisti Paul Jackson, jotka olivat Hancockin Head Hunters -levyllä. Rumpalina on Mike Clarke ja kitaristina on Melvin Ragin, joka tunnetaan myös nimellä Wah-Wah Watson.
Arvostetuin The Headhunters -nimellä tehty levy on Survival of the Fittest, joka ilmestyi vuonna 1975. Se kuuluu jazz-funk-tyylin tunnetuimpiin julkaisuihin jatkaen Hancockin aiempien Head Hunters ja Thrust-levyjen tiellä. Paul Jackson laulaa taustalaulajien kanssa levyn ensimmäisessä kappaleessa ”God Make Me Funky” (jota on samplattu esimerkiksi The Fugeesin hitissä ”Ready or Not”). Levyn muut kappaleet ovat sen sijaan sävyltään Hancockin aiempia levyjä vapaamuotoisempia, ja niissä on pitkiä Maupinin sooloja sekä intensiivisiä afrikkalaisvaikutteisia Summersin ja Clarken luomia rytmejä. Summers vie levyllä etnisten lyömäsoittimien käytön vielä Hancockin jazz-funklevyjä pidemmälle.
Yhtye koottiin 1990-luvulla uudelleen ja vuonna 1998 se äänitti levyn Return of the Headhunters!


== Lähteet ==


== Aiheesta muualla ==
The Headhunters Discogs-sivustolla. (englanniksi)