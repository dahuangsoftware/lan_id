Hensley Paulina (s. 26. kesäkuuta 1993 Willemstad, Curaçao) on alankomaalainen pikajuoksija, joka kilpailee 100 ja 200 metrillä. 100 metrillä Paulinan ennätys on vuonna 2014 juostu 10.26 ja 200 metrillä vuonna 2014 juostu 21.00. Paulina voitti pronssia 100 metriltä vuoden 2013 alle 23-vuotiaiden EM-kisoista Tampereelta tuloksella 10.48. Hän oli yhtenä Alankomaiden viestinviejänä myös saman vuoden MM-kisoissa Moskovassa, jossa joukkue sijoittui pikaviestissä viidenneksi. Paulina edusti Alankomaiden Antilleja, kunnes ne lakkautettiin 2010. Hän on 180 senttimetriä pitkä, painaa 76 kiloa ja edustaa RTAT:ia.


== Lähteet ==
Hensley Paulina IAAF:n tietokannassa (englanniksi)
http://www.european-athletics.org/athletes/group=p/athlete=151414-paulina-hensley/index.html