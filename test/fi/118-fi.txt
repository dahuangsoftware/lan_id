Francesc Cambó i Batlle (2. syyskuuta 1876 – 30. huhtikuuta 1947) oli katalonialainen konservatiivipoliitikko ja Lliga Regionalista -puolueen perustaja. Hän oli yleisten töiden ministeri vuonna 1918 ja valtiovarainministeri 1921-1922.
Cambó tuli keskiluokkaisesta perheestä. Hän valmistui Barcelonan yliopistosta sekä filosofiasta että oikeustieteestä. Hän osallistui katalonialaismieliseen opiskelijaliikkeeseen, lähti siitä politiikkaan, tuli valituksi kaupunginvaltuustooon ja parlamenttiin.
Enric Prat de la Riban kuoltua 1917 Cambó valittiin puolueen johtajaksi. Kun maa liukui diktatuuriin vuonna 1923, Cambó vastusti näkyvästi Primo de Riveran hallintoa ja julkaisi useita kirjoja. Vuonna 1931 hän lähti ulkomaille, asui ensin Sveitsissä, toisen maailmansodan aikana Yhdysvalloissa ja viimeiset vuotensa Argentiinassa. Hän käytti omaisuutensa katalonialaisen kulttuurin tukemiseen.


== Lähteet ==