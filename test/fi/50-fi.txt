Book Studio oli vuosina 1977–2005 toiminut suomalainen kirjankustantamo. Se oli keskittynyt julkaisemaan rikos-, sota- ja jännistyskirjallisuutta pokkareina. Kustantamo julkaisi 1980- ja 1990-luvuilla muun muassa Stephen Kingin, Dean Koontzin ja Sven Hasselin tuotantoa.
Book Studion perusti hyvinkääläinen toimittaja Kari Lindgren. Vuonna 2001 hän myi kustantamon Gummerukselle, johon se yhdistettiin neljä vuotta myöhemmin.
Suomen dekkariseura myönsi Book Studiolle Vuoden johtolanka -palkinnon vuonna 1995. Samana vuonna yhtiö sai Kirjakauppaliiton Vuoden kustantaja -palkinnon.


== Lähteet ==
Kari Lindgrenin muistokirjoitus
Kotimaiset kustantajat verkossa