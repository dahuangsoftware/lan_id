Christina Nilsson (20. elokuuta 1843 – 20. marraskuuta 1921) oli ruotsalainen sopraano.
Nilsson piti vuonna 1860 konsertteja Tukholmassa ja Uppsalassa. Opiskeltuaan neljän vuoden ajan Pariisissa hän piti vuonna 1864 oopperadebyyttinsä Théâtre Lyriquessa esittämällä Violettan roolin Giuseppe Verdin teoksessa La Traviata. Hän sai jo pian tärkeitä esiintymisiä New Yorkissa, Lontoossa, Wienissä ja Pietarissa. Hän esiintyi Charles Gounod’n oopperassa Faust Metropolitan-oopperan avajaiskonsertissa 22. lokakuuta 1883.
Nilssonin puoliso, ranskalainen pankkiiri Auguste Rouzaud, kuoli vuonna 1882. Hän meni vuonna 1887 uusiin naimisiin Angel Ramon Maria Vallejo y Miranda, Casa Mirandan kreivin kanssa. Hän kuoli Tukholmassa vuonna 1921.
Nilssonin ja Gaston Leroux’n romaanin Oopperan kummitus naispäähenkilö Christine Daaén välillä on useita samankaltaisuuksia. Usein Nilssonia pidetään hänen esikuvanaan. Virallisia todisteita tästä ei kuitenkaan ole.
Norwegian Air Shuttle on maalauttanut Nilssonin kuvan yhden koneensa pyrstöön. Kyseinen lentokone on Boeing 737-800, rekisteritunnukseltaan LN-NID.


== Lähteet ==