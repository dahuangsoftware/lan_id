Talviuniversiadit 2011, järjestyksessään 25. talviuniversiadit, järjestettiin Turkin Erzurumissa 27. tammikuuta-6. helmikuuta 2011. Kisoihin osallistui 1880 opiskelijaurheilijaa 58 eri osanottajamaasta. Kisojen mitalitaulukon voitti Venäjä 39 mitalillaan ennen Etelä-Koreaa ja Ukrainaa (15 mitalia). Isäntämaa Turkki sai kisoista yhden hopeamitalin ja oli mitalitaulukon jaetulla 23. sijalla.


== Lajit ==
Talviuniversiadeissa 2011 kilpailtiin kaiken kaikkiaan 66 tapahtumaa yhdessätoista eri urheilulajissa. Suluissa tapahtumien määrä lajikohtaisesti.
alppihiihto (8)
ampumahiihto (9)
maastohiihto (11)
curling (2)
taitoluistelu (5)
freestylehiihto (4)
jääkiekko (2)
yhdistetty (3)
kaukalopikaluistelu (8)
mäkihyppy (4)
lumilautailu (6)


== Suomen menestys ==
Suomi oli mukana talviuniversiadeissa 88-henkisellä joukkueella. Se sijoittui mitalitaulukossa kuudennelletoista sijalle yhdellä kullalla ja kahdella hopealla. Suomen ainoan kullan otti muodostelmaluistelujoukkue Rockettes muodostelmaluistelussa.


=== Mitalistit ===
Kultaa: Rockettes, muodostelmaluistelu
Hopeaa: Marigold IceUnity, muodostelmaluistelu: Suomen naisten jääkiekkomaajoukkue, naisten jääkiekko


== Lähteet ==