Saksalainen yhteysesikunta Nord (saks. Verbindugsstab Nord) oli jatkosodan aikainen Saksan OKW:n esikunta, jonka tehtävänä oli pitää yhteyttä Suomen armeijan Päämajaan. Esikunnan päällikkönä toimi jalkaväenkenraali Waldemar Erfurth. Erfurth saapui Suomeen 13. kesäkuuta 1941 Malmin lentokentän kautta ja palveli jatkosodan aselepoon saakka avustajineen Mikkelin päämajassa.
Esikunta sijoitettiin aluksi Mikkelin eteläpuolelle Heimariin, mutta koska majoitustilat olivat sopivia pääasiassa vain kesäoloihin, siirrettiin esikunta 1. marraskuuta 1941 Mikkeliin.


== Lähteet ==