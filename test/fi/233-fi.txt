Daitō (jap. 大東市, Daitō-shi) on kaupunki Osakan prefektuurissa Japanissa. Se sijaitsee prefektuurin itäosassa aivan Osakan kaupungin itäpuolella: lännessä se liittyy Osakan kaupunkialueeseen, idässä kohoavilla vuorilla on luonnonalueita ja Kongō-Ikoma-Kisenin luonnonpuisto. Daitō rajautuu pohjoisessa Kadoman, Neyagawan ja Shijōnawaten kaupunkeihin, etelässä Higashiōsakan kaupunkiin. Sen pinta-ala on 18,27 neliökilometriä ja siellä on 124 437 asukasta (vuonna 2013).
Daitōn kaupunki perustettiin vuonna 1956 kahden kauppalan ja yhden kylän yhdistyessä. Tällöin kaupungissa oli noin 30 000 asukasta. Seuraavan kahden vuosikymmenen aikana sen välikulu kasvoi nopeasti Osakan kaupunkialueen ja talouden laajetessa ja oli vuonna 1975 jo 111 000.
Daitōta palvelee JR Westin Katamachi-linja (Gakkentoshi-linja).


== Lähteet ==


== Aiheesta muualla ==
 Kuvia tai muita tiedostoja aiheesta Daitō Wikimedia Commonsissa
Daitōn kaupungin internetsivut (japaniksi) (englanniksi) (koreaksi) (kiinaksi)