TA-Yhtymä Oy on konserniyhtiö, jonka tytäryhtiöt harjoittavat asuntosektorin kiinteistöliiketoimintaa, rakennuttamista ja isännöintiä. Konsernin yhtiöt omistavat noin 14 000 asuntoa. TA-Yhtymä Oy toimii yhtiöjärjestyksensä mukaan yleishyödyllisenä yhtiönä, joka rakennuttaa ja omistaa vuokra-, osaomistus- ja asumisoikeusasuntoja. TA-Yhtymän asuntokannasta noin kolme neljäsosaa on asumisoikeusasuntoja.
Konserniin kuuluu useita tytäryhtiöitä: TA-Yhtymä Oy omistaa ja hallinnoi arava- ja korkotukirahoitteisia vuokra-asuntoja sekä osaomistusasuntoja (osaomistusasuntoja vain Oulussa). TA-Asumisoikeus Oy hallinnoi asumisoikeusasuntoja ja Taova Oy osaomistusasuntoja. Kohteet isännöidään omalla henkilökunnalla, mutta kiinteistönhuoltoon käytetään ostopalveluja.
Konserni on rakennuttanut viime vuosina noin 1000 asuntoa vuodessa.
Espoon päätoimipisteen lisäksi TA-Yhtymällä on toimipisteet Helsingissä, Turussa, Tampereella, Lahdessa, Jyväskylässä, Hämeenlinnassa, Kuopiossa, Oulussa sekä Kittilässä.


== Omistuspohja ==
Konsernin esiyhtiön, Tarveasunnot Oy:n perusti vuonna 1970 keskustapuolueen entinen talouspäällikkö Reijo Vähätiitto. Yhtiö nimitettiin yleishyödylliseksi asuntorakennuttajaksi, ja se ryhtyi rakentamaan kiinteistöjä halintaansa valtion aravalainoituksen turvin. Vuosituhannen vaihteessa yhtiöllä oli vajaat 3 000 asuntoa.
Vuosituhannen vaihteessa toimintaa johti toimitusjohtajana toimi Aulis Raappana. Yhtiön toimintaa kritisoitiin siitä, että omistus oli keskittynyt yksityiselle Vähätiiton suvulle. Valtion asuntorahasto keskeytti lainoituksensa yhtiölle syksyllä 2006, ja ilmoitti jatkavansa sitä ainoastaan jos omistuspohja laajenee. Vaatimus oli, että Vähätiittojen osuus laskee korkeintaan 40 prosenttiin. Tarveasuntojen vaietessa kommentoinnista ja pidättäytyessä muutoksista Asuntorahasto ilmoitti vielä poistavansa yhtiön yleshyödyllisyyden statuksen. Tällöin konsernin yleishyödylinen asuntorakennuttaminen eriytettiin TA-Yhtymä Oy:ksi, johon Vähätiittojen omistusosuus määritettiin korkeintaan 45 prosentiksi.


== Lähteet ==


== Aiheesta muualla ==
Konsernin markkinointisivusto TA.fi
TA-Asumisoikeus Oy