Theodor Seuss Geisel (2. maaliskuuta 1904 Springfield, Massachusetts – 24. syyskuuta 1991 La Jolla, Kalifornia) oli yhdysvaltalainen kirjailija ja kuvittaja. Hänet tunnetaan parhaiten lastenkirjailijana, jonka teosten tunnusomaisimmat piirteet olivat omalaatuinen rytmikäs kieli ja erikoiset henkilöhahmot. Hän kirjoitti useimmat teoksensa taiteilijanimellä Dr. Seuss.
Hänen tunnetuimmat kirjansa ovat Green Eggs and Ham, The Cat in the Hat, One Fish Two Fish Red Fish Blue Fish, Horton Hears a Who! ja How the Grinch Stole Christmas!. Hänen kirjoistaan on tehty useita elokuvasovituksia, kuten The Grinch (2000), Katti (2003), Horton (2008) ja Lorax (2012). Geisel oli toisena käsikirjoittajana elokuvassa Tri T:n 5000 sormea (1953).


== Lähteet ==