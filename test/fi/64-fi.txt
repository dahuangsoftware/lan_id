Michael Thomas Flynn (s. 1958) on yhdysvaltalainen kenraaliluutnantti evp. Hän oli Yhdysvaltain sotilastiedustelun johdossa 2012–2014.
Flynn on kotoisin Middletownista Rhode Islandilta. Hän lähti armeijauralle 1981.
82. maahanlaskudivisioonan mukana hän otti osaa Grenadan miehitykseen 1983 ja Haitin miehitykseen 1991. Hän palveli tiedustelujoukoissa Afganistanissa ja Irakissa. Vuonna 2011 Flynn ylennettiin kenraaliluutnantiksi ja määrättiin kansallisen tiedustelujohtajan (DNI) alaisuuteen. 17. huhtikuuta 2012 presidentti Barack Obama nimitti Flynnin sotilastiedustelun johtoon. Flynn jätti asemansa elokuussa 2014, vuotta ennen kuin hänen kautensa piti loppua, ja jäi eläkkeelle asevoimista.
Armeijauransa jälkeen Flynn toimi RT-televisiokanavan analyytikkona.
Flynn oli yhtenä pääpuhujista republikaanien kokouksessa heinäkuussa 2016, jossa Trump nimitettiin puolueen presidentinvaaliehdokkaaksi. Trumpin tultua valituksi presidentiksi, hän nimitti Flynnin turvallisuuspolitiittiseksi neuvonantajakseen.
Flynn on herättänyt kohua kritisoimalla islamia. Hän on osoittanut tukeaan Israelin valtiota kohtaan.


== Trumpin avustajana ==
Flynniä pyydettiin helmikuussa 2016 neuvonantajaksi Donald Trumpin presidentinvaalikampanjaan. Trumpin astuttua virkaan Flynn toimi Trumpin turvallisuusneuvonantajana, kunnes joutui eroamaan 13. helmikuuta, kun paljastui hänen yhteydenpitonsa ennen turvallisuusneuvontantajana aloittamista Venäjän suurlähettilään Sergei Kisljakin kanssa. Keskusteluissa oli käsitelty Venäjään kohdistuvia pakotteita. Oikeusministeriön mukaan Flynniin olisi saattanut kohdistua kiristystä Venäjän taholta. Hänen tilalleen nimtettiin virkaatekeväksi kenraali Keith Kellogg.


== Lähteet ==