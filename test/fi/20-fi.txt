Helena Inkeri Kuula (ent. Kuula-Nikkinen, o.s. Vuorela) on fiktiivinen hahmo televisiosarjassa Salatut elämät jossa hän oli mukana vuosina 2008-2015. Häntä esittää Anneli Ranta.


== Hahmo ==
Varakkaalla Helenalla on kolme poikaa, Sebastian, Sergei ja Antti. Helena asui pitkään Sebastianin ja Sergein kanssa Helsingin Erottajalla hienostoalueella. Helena kuului Helsingin seurapiireihin, jotka käänsivät hänelle kuitenkin selkänsä, kun Kuulan perheen rikollinen tausta paljastui.


== Elämä Pihlajakadulla ==
Helena Kuula lahjoitti kansanedustajaksi pyrkineen Seppo Taalasmaan vaalikassaan rahaa. Tämä oli vain osa suunnitelmaa, jonka tarjoituksena oli saada Sepon kautta tietoa Kari Taalasmaasta ja Romeo Arosta, jotka olivat tehneet autovarkauskeikkoja Helenan pojalle Sebastianille. Kun Sebastian joutui Karin ja Romeon takia vankilaan, Helena ja Sergei päättivät kostaa heille. Sepon vaalikampanjan aikana paljastui, että Helenalla ja Romeon veljellä Rafaelilla oli seksisuhde, josta Helena maksoi Rafaelille. Suhde oli Helenan keino saada Rafaelilta tietoja Romeosta. Helena ihastui Seppoon, mikä hankaloitti hänen kostoaikeitaan. Helena kidnappasi Romeon tyttären Maijan ja ilmoitti kadulta löytyneestä lapsesta sosiaaliviranomaisille. Helena ja Sergei piilottivat Taalasmaiden pakettiautoon huumausainetta sisältävän pussin ja tekivät nimettömän ilmoituksen poliisille huumausainerikoksesta. Tarkoitus oli saada Kari poliisien kynsiin, mutta autoa ajoikin Seppo, joka oli erehdyksessä käyttänyt aineita mattojenpesuun. Poliisit löysivät Taalasmaiden autosta pelkän pesuainejauhepussin.
Helenan viimeinen keino kostaa Romeolle oli tämän huumaaminen. Hän ilmoitti Kentaurin ”huumautuneesta asiakkaasta”, minkä jälkeen Romeo pidätettiin ja tältä evättiin Maijan huoltajuus. Helena oli tyytyväinen, mutta joutui tunnustamaan Sepolle tekonsa. Seppo sai lopulta puhuttua Helenan ympäri, jotta tämä menisi tunnustamaan tekonsa poliisille. Helena tunnusti ja hänet vangittiin.
Helena kärsi ensikertalaisena lyhyen vankilatuomion ja palasi muutaman kuukauden päästä takaisin Pihlajakadulle. Miehensä perintörahoilla Helena hankki omistukseensa antiikkiliikkeen. Ismo Laitela tarjosi tukensa Helenalle ja houkutteli Sepon käymään uudessa antiikkiliikkeessä. Pian Seppo ja Helena saivat sovittua riitansa. Pian Helena ja Karikin saivat sovittua ja heistä tuli perhe. Yllättäen Sebastian ilmoitti pääsevänsä vankilasta. Helena ei uskaltanut aivan heti kertoa asiasta lähimmilleen, koska hän pelkäsi sen rikkovan hyvin alkaneen ”uuden alun”. Pian Helenan oli kuitenkin pakko kertoa asiasta Sepolle ja Karille.
Helenalle selvisi Kentaurin räjähdyksen aikoihin, että Olavi Kanerva on hänen kuolleeksi luultu aviomies Igor Kuula. Igor kertoi Helenalle totuuden ja myöhemmin Helena antoi hänelle anteeksi. Olavi muutti tyttärensä Niinan luokse Turkuun.
Helena kuuli Isabella Holmilta huonossa kunnossa olevasta majatalosta ja päätti ostaa sen ja otti yhtiökumppanikseen rahattoman Isabellan. He kunnostivat majatalon ja nimesivät sen Amandaksi. Kun Helena havaitsi Sebastianilla olevan kehkeytymässä suhde Isabellan kanssa, hän ei katsonut sitä hyvällä ja yritti puhua Sebastian ympäri, jotta tämä katkaisisi suhteensa Isabellaan. Kun Sebastian ja Kari tappelivat majatalo Amandassa, Helena antoi Isabellalle potkut, koska hän ei voinut katsoa vierestä kuinka Isabella hajotti hänen perhettään.
Myöhemmin Isabella väitti Helenan kärsivän dementiasta saadakseen majatalon itselleen. Tämän epäonnistuttua Isabella yritti saada majatalon itselleen esittämällä olevansa raskaana Sebastianille, mutta hän jäi kiinni. Kevään 2011 päätösjaksossa selvisi, että Isabella onkin oikeasti raskaana, sillä hänen lapsivetensä tuli ja synnytys alkoi. Helena antoi Isabellalle osuuden Amandasta. Isabella synnytti poikavauvan, jonka Jenni Vainio kuitenkin vaihtoi sairaalassa Ossi Puolakan ja Cindy Rintalan vastasyntyneeseen lapseen, Ossi Junioriin.
Helena oli onnellinen päästessään isoäidiksi, kunnes lapsi, Alexander kuoli vakavaan sairauteen. Suru lapsenlapsen menettämisestä mursi Helenan, sillä tapaus toi mieleen erään toisen menetyksen, jonka talon nuoret saivat selville: Sebastianilla on kaksosveli, jonka Igor Kuulan viholliset kidnappasivat synnytyslaitokselta panttivangiksi, eikä lasta enää sen koommin nähty. Teinit matkustivat Turkuun etsimään Igoria, joka olikin joutunut sydänkohtauksen vuoksi sairaalahoitoon Helsinkiin. Päästyään selville nuorten etsinnöistä myös Antti Polvijärvi alkoi etsiä Igoria ja kohtasi tämän sairaalassa. Päästäkseen pois arkistotöistä Antti pidätti Igorin epäiltynä vuosien takaisesta murhasta. Antti laittoi myös Sergein vankilaan tämän huumekauppojen takia.
Sergein ollessa jälleen vapaana, Antti uhkasi toimittaa tämän uudelleen vankilaan. Sergei ja Helena uhkasivat Anttia hankkimillaan todisteilla tämän epämääräisestä toiminnasta poliisina. Antti heitti todisteena toimineen kameran mereen, minkä vuoksi Sergei uhkasi pudottaa Antin sillalta veteen. Yllättäen Antti paljasti olevan Sebastianin kadonnut kaksosveli eli Helenan poika ja Sergein veli.
Helenaa, Sergeitä ja Peppiä alettiin vainota. Tuntematon henkilö lähetteli uhkausviestejä ja vakoili heidän liikkeitään. Helena ja Sergei olettivat, että ahdistelija voisi olla menehtyneeksi oletettu Korppi. Todellisuudessa vainoaja oli Heiskanen, joka paljastui Korpin pojaksi. Heiskanen yritti räjäyttää Helenan, Sergein, Isabellan, Sebastianin ja Pepin tunnelissa, mutta Helena tyrmäsi Heiskasen ja joukko pääsi pakenemaan.
Seppo voitti kahden hengen lomamatkan yksityislentokoneella Havaijille. Koneesta Seppo kuitenkin löysi kaapatut Pepin, Sergein, Isabellan ja Sebastianin. He kuulivat läppäristä kuolleeksi luullun Heiskasen äänen, jossa hän sanoin heidän joutuvansa maksamaan äitinsä murhasta ja siitä, että jättivät hänet tunnelityömaalle kuolemaan. Lentäjä kuoli Heiskasen myrkyttämään ruokaan, ja kone syöksyi keskelle Siperiaa. Seppo eksyi joukosta. Jonkin ajan kuluttua Heiskanen saapui aseen kanssa mökkiin pitämään selviytyneitä vankeinaan. Heiskanen ampui vahingossa Sebastiania, tarkoituksenaan ampua Isabellaa, joka ärsytti tätä. Peppi synnytti Taiga-tyttären, jonka Heiskanen otti mukaansa ja sitoi muut mökkiin. Hän päätti polttaa heidät elävältä, mutta Seppo saapui paikalle ja ampui Heiskasen. Myöhemmin he palasivat kotiin, mutta Seppo kyllästyi Helenan ja tämän perheen tuomiin ongelmiin ja poistui Helsingistä.
Veera ei voinut hyväksyä Pepin mieheksi Sergeitä ja tämän sukua rikollistaustan vuoksi, joten hän lähti pois Pepin ja lapsen elämästä. Monien mutkien kautta Peppi ja Taiga muuttivat pois Veeran luokse Lappiin. Isabella, jonka oikeaksi nimeksi paljastui Pirjo Luokkanen, poistui Suomesta. Ulla muutti takaisin Pihlajakadulle, ja pian myös Kari. Helena asuu yhdessä Ullan, Karin, Tale Taalasmaan ja Iida Mustonen kanssa Taalasmailla. Isabella myi osuutensa Amandasta Ismolle, josta tuli Helenan työkaveri. Parin välillä alkoi kipinöidä. Suhdetta häiritsi Ismon kuolleeksi luullun Liisa-vaimon – nykyisen Kristiina Pohjosen paluu Helsinkiin. Ismo tapaili molempia naisia samanaikaisesti, mutta valitsi lopulta Kristiinan. Helena päätyi suhteeseen Pihlajakadulle palanneen Aki Nikkisen kanssa. Helena on luopunut jopa perheestään Akin takia. Sebastian perheineen ei hyväksy Akia osaksi perhettä ja Sergei taas on katkaissut välinsä Helenaan, koska tämä uskoi Marianna Kurkea, joka väitti Sergein tulleen hulluksi. Kun totuus Mariannasta paljastui, Sergei ei antanut äidilleen anteeksi.
Sebastian oli laittanut videokamerat Akin toimistoon vakoillakseen Akia. Hän näki kuinka Aki suuteli ex-vaimoa (ja Sebastian ex-naisystävää) Monicaa ja tallensi videon. Sebastian lähetti Helenalle nimettömän kirjekuoren jossa oli video. Helena katsoi videon ja myöhemmin humalaisena näytti videon hänen perhepäivällisenä, jossa Monica ja Aki olivat mukana. Masentunut Helena lähti kotoa ja sammui kadulle. Heikki Pohjonen toi Helenan sairaalaan. Helena purki kihlauksensa Akin kanssa mutta Aki puhui tämän ympäri ja he menivät naimisiin sairaalassa. Sebastian ja Sergei olivat molemmat hyvin pettyneitä Helenaan.
Helenalle selvisi kevään 2015 päätösjaksossa että Aki oli huijannut häneltä Amandan. Hän alkoi suunnittelemaan kostoa Sebastianin, Karin ja Sergein kanssa. Aki saatiin pidätettyä, mutta poliisiasemalla Akin puhe vakuutti Helenan Akin vilpittömyydestä, joten Helena antoi Akille anteeksi ja Aki vapautettiin. Aki tuhosi Helenan nähden sopimuksen, jolla Aki huijasi Amandan itselleen. Myöhemmin Aki järjesti perhepäivällisen, jossa Alissan puhe isästään vakuutti Helenan jälleen Akin vilpittömyydestä. Marraskuussa 2015 esitetyssä jaksossa Helena kuuli Akin ja Alissan keskustelun, josta kävi ilmi Akin omistavan edelleen puolet Amandasta ja tuhonneen kopion Amandan luovutussopimuksesta. Sitä seuraavassa jaksossa Helena kiristää Akia antamaan alkuperäisen Amandan luovutussopimuksen Helenalle aseella uhaten. Aki antaa alkuperäisen sopimuksen ja kertoo Helenalle, ettei koskaan rakastanut häntä tai edes pitänyt hänestä. Tämä oli Helenalle liikaa ja tämä ampui Akin. Tämän jälkeen Helena oli todella järkyttynyt ja luuli tappaneensa Akin. Hän kertoi asiasta Kristiinalle ja Ullalle. Helena pelkäsi joutuvansa vankilaan, mutta Ulla lupasi tälle yhteyksien kautta piilopaikan Malagasta. Ulla ja Kristiina hyvästelivät Helenan ennen kuin tämä lähti pois Suomesta.


== Rakkauselämä ==
Igor Kuula/Olavi Kanerva: Avioliitto, päättyi Igorin valekuolemaan, käyttää nykyään nimeä Olavi Kanerva. Avioliitosta syntyi Sebastian Vuorela, Sergei Kuula ja Sebastianin kadonnut kaksonen Antti Polvijärvi.
Rafael Aro: Rafaelilla ja Helenalla oli seksisuhde mistä Helena maksoi Rafaelille.
Seppo Taalasmaa: Avioliitto, päättynyt. Seppo lähti pois Pihlajakadulta Siperian jälkeen ja erosi Helenasta.
Ismo Laitela: Yhden illan juttu Sepon lähdön jälkeen. Ismo on aiemmin ollut ihastunut Helenaan mutta tunteet olivat yksipuolisia mutta Seppo lähdettyä Helena ihastui Ismoon. Suhde päättyi myöhemmin Helenan saatua tietää Ismon seurustelevan myös Kristiinan kanssa.
Aki Nikkinen: Avioliitto, päättynyt. Helena lähti pois Pihlajakadulta ampumistapauksen jälkeen, ja muutti Malagaan.
Kari Taalasmaa: Suudelma