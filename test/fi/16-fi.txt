Murakumo (jap. 叢雲) oli keisarillisen Japanin laivaston vuonna 1898 valmistunut Murakumo-luokan torpedovenehävittäjä. Miehistö upotti aluksensa 4. kesäkuuta 1925.


== Valmistus ==

Alus tilattiin 15. tammikuuta 1897 John I. Thornycroft and Companyltä Chiswickistä Lontoosta. Sen köli laskettiin 1. lokakuuta 1897 telakkanumerolla 329, ja alus laskettiin vesille 16. marraskuuta 1898. Alus valmistui reilua kuukautta myöhemmin 29. joulukuuta.


== Palvelus ==
Alus palveli Venäjän–Japanin sodassa osallistuen Keltaisenmeren ja Tsushiman meritaisteluihin.
Murakumo luokiteltiin 28. elokuuta 1912 kolmannen luokan hävittäjäksi, jolloin se poistettiin ensilinjan tehtävistä. Ensimmäisen maailmansodan alettua alus osallistui Qingdaon taisteluun sekä Saksan keisarikunnan eteläisen Tyynenmeren siirtokuntien valtaukseen. Sodan päätyttyä aluksen aseistus poistettiin, ja se siirrettiin 1. huhtikuuta 1919 emälaivaksi ja vuotta myöhemmin 1. heinäkuuta 1920 apumiinalaivaksi. Alus luokiteltiin yhteysalukseksi 1. huhtikuuta 1922. Se poistettiin alusluettelosta vuonna 1925, minkä jälkeen miehistö upotti aluksensa 4. kesäkuuta.


== Lähteet ==
Gardiner, Robert (toim.): Conway’s All the World’s Fighting Ships 1860–1905. Lontoo: Conway Maritime Press, 2002. ISBN 0-85177-133-5. (englanniksi)
Lyon, David: The First Destroyers. Chatham Publishing, 1996. ISBN 1-86176-005-1. (englanniksi)


=== Viitteet ===