Satakunnan lennosto (SATLSTO, vanha lyhenne SatLsto) on yksi Suomen ilmavoimien valmiusyhtymistä, jonka päätukikohta sijaitsee Tampere-Pirkkalan lentoasemalla Pirkkalassa. Pirkkala kuuluu nykyisin Pirkanmaan maakuntaan, mutta kuului ennen Satakunnan historialliseen maakuntaan. Toiminta-alueeseen kuuluvat Länsi- ja Sisä-Suomi, Lounais-Suomi sekä läntinen Etelä-Suomi.
Vuonna 2013 lennostossa palvelee palkattua henkilöstöä noin 440 ja varusmiespalvelustaan suorittavia asevelvollisia on noin 120–180. Sen pääkalustona on Hornet-torjuntahävittäjät, jotka vuoteen 2015 mennessä siirretään Lapin ja Karjalan lennostoon.


== Organisaatio ja johto ==
Hallinnollisesti joukko-osastona Tampereen varuskuntaan kuuluvan lennoston organisaation muodostavat:
Esikunta (E/SATLSTO), Aitovuoressa
3. Pääjohtokeskus (3. PÄÄJOKE)
Hävittäjälentolaivue 21 (HÄVLLV 21) syksyyn 2014 asti
Lentokonekorjaamo (LEKOKMO)
Viestitekniikkakeskus (VTK, entinen viestikorjaamo)
Huoltokeskus (HKESK, entinen Ilmavoimien päävarikko)
Tukikohtakomppania (TKKK)
Lennoston esikunnan esikuntapäällikkönä on everstiluutnantti Antti Koskela. Aikaisempia esikuntapäälliköitä:
- Kari Partinen, Pauli Rantamäki, Juha-Pekka Pystynen ja Martti Uotinen.
Yksiköistä 1960-luvulla perustettu 3. pääjohtokeskus (vuoteen 1993 asti Viestikeskus 3, VKesk 3) vastasi Etelä-Suomen ilmatilan valvonnasta ja tunnistuslentoja suorittavien hävittäjäkoneiden johtamisesta. Fyysisesti pääjohtokeskus sijaitsee luolatiloissa Tampereen Olkahisissa Finavian alaisen Suomen aluelennonjohdon yhteydessä. Keskuksen alaisuuteen kuuluu myös tutka-asemia, jotka sijaitsevat ympäri Länsi- ja Sisä-, Lounais- sekä läntistä Etelä-Suomea. Keskivalvontatutkat (Keva) on hankittu Suomeen 1970-luvulla.


=== Hävittäjälentolaivue 21 ===
Lennoston operatiivinen joukkoyksikkö Hävittäjälentolaivue 21 (HÄVLLV 21) jakautui lentueisiin, joihin on sijoitettu lennoston lentokalusto (Hornet ja Vinka). Laivueen symboli (mm. hihamerkeissä) on sääksi. Laivue lakkautettiin puolustusvoimaiudistuksessa kesäkuussa 2014.


=== Tukikohtakomppania ===
Lennostossa palvelee vuosittain 120-180 varusmiestä. Heidät koulutetaan tukikohtakomppaniassa, jonka koulutushaarat ovat:
sotilaspoliisi
kuljetus
lääkintä
huolto
suojaus


== Historia ==
Satakunnan lennosto perustettiin alun perin Sortavalassa vuonna 1918 ja sen toiminta siirtyi Suur-Merijoelle 1938. Hieman myöhemmin vuonna 1940 yksikkö hajotettiin talvisodan jälkeen ja perustettiin uudelleen Aunuksessa 1942. Se siirrettiin Poriin syksyllä 1944, jolloin konekalustona oli Messerschmitt Bf 109.
Suomen ensimmäiset suihkuhävittäjät, de Havilland Vampiret tulivat lennoston käyttöön vuonna 1953. Satakunnan lennosto -nimi otettiin käyttöön 1957. Ensimmäiset Fouga Magister -suihkuharjoitushävittäjät tulivat lennoston käyttöön 1958. Lennoston esikunta siirrettiin Tampereelle 1965.
Ensimmäiset BAe Hawk -suihkuharjoitushävittäjät otettiin lennoston käyttöön 1980. Hävittäjälentolaivue 21 siirtyi lennoston perässä Pirkkalaan 1985. 10 vuotta myöhemmin ensimmäiset F/A-18 Hornet -torjuntahävittäjät tulivat lennoston käyttöön 1995. Lennostoon kuuluva Viestikeskus 3 oli tässä vaiheessa uudelleennimetty 3. Pääjohtokeskukseksi.


== Komentajat ==
Lennoston komentajana aloitti 1.8.2017 eversti Petteri Seppälä
Aikaisemmat komentajat:
everstiluutnantti Reino Turkki (1913–1968) 1956–1957
everstiluutnantti Mikael Somppi (s. 1914) 1957
eversti Kalervo Mustonen (1918–1989) 1958-64 ja 1966–67
everstiluutnantti Alpo Hirvonen (s. 1922) 1964–1966
eversti Martti Uotinen (s. 1922) 1967–1968
eversti Eero Salmela (1920–1999) 1968–1969
eversti Vilho Lukkarinen (s. 1926) 1969–1972
eversti Pentti Impola (1929–1975) 1972–1975
eversti Jaakko Moilanen (s. 1931) 1976
eversti Eero Urpo (s. 1932) 1976–1984
eversti Heikki Nikunen (s. 1939) 1984–1986
eversti Jouko Knuutila (1939–1997) 1986–1988
eversti Jukka Uhari (s. 1943) 1988–1995
eversti Jouni Pystynen (s. 1951) 1995–1996
eversti Pekka Tuunanen (s. 1951) 1997–1998
eversti Pekka Hiltunen (s. 1955) 1998 – 2006
eversti Kari Janhunen (s. 1960) 2007 – 2010
eversti Kim Jäämeri (s. 1964) 1.1.2011 – 30.6.2012
eversti Sampo Eskelinen (s. 1964) 1.7.2012 - 31.3.2014
eversti Pauli Rantamäki (s.1963) 1.4.2014 - 28.2.2015
eversti Juha-Pekka Keränen (s.1968) 1.3.2015 - 31.7.2017
eversti Petteri Seppälä (s.1969) 1.8.2017 alkaen


== Puolustusvoimauudistus 2012-2015 ==
Lennoston nimi vaihtuu puolustusvoimauudistuksessa ja Pirkkalaan siirtyvät kuljetus- ja yhteyskoneet Tukilentolaivuesta Jyväskylän Tikkakoskelta. Koelentotoiminta ja Koelentokeskus siirtyivät alueelle Jämsän Hallista 1.7.2013
Satakunnan lennoston nimi on tulevaisuudessa Kuljetus- ja tutkimusjoukko-osasto ja Siilinjärvelle ja Rovaniemelle sijoitettavien yksiköiden nimi Hävittäjäjoukko-osasto (HÄVJOS).
Aitovuoren tukikohta lakkautettiin vuonna 2014 ja esikunta siirtyi Pirkkalaan.


== Katso myös ==
Hävittäjälentolaivue 21


== Lähteet ==


== Aiheesta muualla ==
Satakunnan Lennosto Puolustusvoimat
Puolustusvoimauudistus