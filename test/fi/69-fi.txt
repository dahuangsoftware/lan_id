Dritteli (saks. Drittel, kolmasosa) oli pyökkilaudoista valmistettu tynnyri, jota käytettiin voin kuljetukseen. Drittelin suuruus vaihteli. Suomen vientivoita lähetettäessä normaalikokoinen dritteli oli sellainen, johon mahtui 51,5 kilogrammaa voita. Ison-Britannian markkinoilla suosittiin astian kokona sellaista, joka veti yhden brittiläisen sentnerin eli 50,8 kg voita. Dritteliä käytettiin myös Ruotsissa voin mittaamiseen ja kuljettamiseen. Sielläkin sen suuruus oli noin 51 kg.


== Lähteet ==