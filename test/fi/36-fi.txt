Reflektio on yleiskäsite niille kognitiivisille ja affektiivisille toiminnoille, joilla yksilö pyrkii selvittämään kokemuksiaan tavoitteenaan uuden tiedon konstruointi tai uusien näkökulmien löytäminen. Reflektio on välttämätön sekä yksilön että organisaation oppimiselle. Syvällinen oppiminen edellyttää teorian ja käytännön ymmärtämistä. Reflektiivisessä prosessissa pyritään tähän tietoiseen ymmärtämiseen.
Reflektio koostuu neljästä vaiheesta:
tekeminen ja kokeminen
kokemusten reflektointi - mitä opin, mitä tunsin?
uusien oivallusten käsitteellistäminen ja oman teorian parantaminen
uuden teorian testaaminen ja palautteen etsiminen
Yksilöllistä reflektiivistä prosessointia tapahtuu mm. portfolion tai oppimispäiväkirjan kirjoittamisessa, samoin kuin vuorovaikutteisissa oppimisprosesseissa.


== Lähteet ==