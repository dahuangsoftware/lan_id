Muistatko Monrepos’n on laulaja Annikki Tähden tunnetuksi tekemä musiikkikappale. Sen on säveltänyt Erik Lindström, ja sanoittanut Aili Runne. Annikki Tähti oli ensimmäinen kappaleen levyttänyt laulaja, ja hän levytti sen vuonna 1955. Tähti sai siitä Suomen ensimmäisen kultalevyn. Myöhemmin sen ovat levyttäneet muun muassa Olavi Virta ja Tapani Kansa sekä harmonikalla Aaro Kurkela. Kappaleen sanoituksessa muistellaan nostalgisesti Suomen Neuvostoliitolle menettämää viipurilaista Monrepos-puistoaluetta.
Kappale kuuluu helsinkiläisen Viipurin Lauluveikot -mieskuoron ohjelmistoon neliäänisenä Sakari Hildénin sovituksena muun muassa joissakin kevätkonserteissa ja tilausohjelmistossa.


== Aiheesta muualla ==
Annikki Tähti: Muistatko Monrepos’n. Ylen Elävä arkisto.