2V-varaverkko oli Suomen valtakunnallinen, yhteiskunnan poikkeusoloja ja häiriötilanteita varten rakennettu viranomaisten tiedonsiirtoverkko. Verkon lyhenne tuli sanoista Valtakunnallinen Vara-verkko.
Verkko rakennettiin vuosina 1993–1996, ja sen tarkoituksena oli turvata viranomaisten ja muun julkishallinnon keskinäinen viestiliikenne poikkeusoloissa ja erilaisissa kriisitilanteissa, joissa normaalit tietoverkot eivät ole käytettävissä.
2V-varaverkon kehittämisestä ja toiminnan ylläpidosta vastasivat Liikenne- ja viestintäministeriön asettama ohjausryhmä ja tekninen ryhmä. Verkkoa hallinnoi Suomen Erillisverkot Oy ja sen ylläpitoa rahoitti Huoltovarmuuskeskus.
Verkko purettiin lokakuun 2012 loppuun mennessä. Verkon korvasi langaton VIRVE-viranomaisverkko ja KRIVAT-palvelu. Verkon nimitys käyttäjien keskuudessa oli Kuuma linja.


== Lähteet ==


== Aiheesta muualla ==
Liikenne- ja viestintäministeriö, Valtakunnallisen 2V-varaverkon ohjausryhmä ja tekninen ryhmä
Valtio varautuu tietoverkkohyökkäyksiin uudistamalla järjestelmiään - HS.fi 5.8.2008
Suomen erillisverkot Oy.
Huoltovarmuuskeskuksen toimintakertomus 2000. (pdf)