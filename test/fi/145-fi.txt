Glossektomia tarkoittaa kielen kirurgista poistoa. Sitä käytetään kielisyövän hoidossa, jossa poisto on yleensä vain osittainen. Toimenpiteen aikana potilas on yleisanestesiassa, ja sen jälkeen hän viettää sairaalassa yleensä seitsemästä kymmeneen päivää. Ensimmäisten 24–48 tunnin aikana moni potilas on hapen antamisen tarpeessa.
Glossektomian jälkeen potilas saa nesteitä nenästä mahalaukkuun kulkevalla letkulla ennen kuin kykenee jälleen syömään suun kautta. Toimenpidettä seuraa usein sädehoito, jolla pyritään tuhoamaan jäljelle mahdollisesti jääneet syöpäsolut.
Glossektomiaan liittyy omat riskinsä. Näihin lukeutuu verenvuoto kielestä, joka voi johtaa hengitystien tukkeutumiseen. Onnistunut glossektomia on taudin parantava hoito ja parantaa myös kykyä syödä. Puheen laatu palautuu yleensä erittäin hyväksi, jos ainakin kolmasosa kielestä on säilynyt. Jos koko kieli on jouduttu poistamaan ja korvaamaan proteesilla, pysyy syöminen ja puhuminen hyvin hankalana.
Alle 60 % potilaista, joille glossektomia on toteutettu, elää vielä viisi vuotta myöhemmin.
Osittaisesta glossektomiasta käytetään myös nimitystä hemiglossektomia.


== Lähteet ==