Freestyle motocross eli FMX on viime vuosina kehitetty muunnelma motocross-urheilulajista. FMX:ssä yritetään tehdä muokatuilla motocross-pyörillä mahdollisimman hienoja liikkeitä ja temppuja ilmalennon aikana. FMX vaati ajajalta erittäin hyvää kuntoa, koska pyörä on erittäin painava ja sen liikuttamiseen ilmassa tarvitaan lihaksia.
FMX-pyörien jousitusta jäykennetään, sillä hypyt ovat motocross-hyppyjä huomattavasti pidempiä ja korkeampia. Etu- ja takalokasuojat yleensä lyhennetään, jotta ne eivät olisi tiellä temppuja tehdessä. Pyörien takanumerokilpiin ja ilmanpuhdistajan koteloon tehdään isot kolot, jolloin tempuissa on helppo tarttua kiinni penkkiin ilmalennon aikana. Pyörät säädetään alavääntöisiksi ja välitykset pitemmiksi, jolloin hyppyihin tarvittava vauhti on helppo saavuttaa radalla; maksimiteholla ei ole FMX:ssä merkitystä. Pyöristä tehdään myös paljon kevyempiä.


== Katso myös ==
Red Bull X-Fighters
Jussi Seljas
Travis Pastrana
Nitro Circus
Tampere Supercross