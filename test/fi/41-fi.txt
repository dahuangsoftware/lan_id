Utarepilvi (mammatus) on toisinaan pilven ulkomuodon kuvaamiseen käytetty pilven erikoismuodon nimitys. Tällöin pilven alaosassa voidaan havaita alaspäin roikkuvia pyöreitä utaremaisia osia.
Mammatuspilvet ovat monesti kuuro- tai ukkospilven reunassa, ja voivat kertoa voimakkaasta ukkosesta ja USA:ssa tornadon mahdollisuudesta. Mammatuspilvi voi vaeltaa jopa 40 km:n päähän ukkospilvestä.lähde?
Myös kumpupilvet ja kerrospilvet, joissa on heikko virtaus, voivat tuottaa mammatuksia. Mammatuksen synty vaatii hyvin kostean ja epävakaan ilmakehän ylä- ja keskikerroksen, ja kuivan alakerroksen. Täsmällisesti mammatuksen syntymekanismia ei tunneta, mutta sen väitetään usein johtuvan jäähtyneen kostean pilven osan laskeutumisesta alas, tai siitä että kuivaa ympäristöä lämpimämpi kostea pilven osa laajenee mammatukseksi, tai joistain muista konvektio-ilmiöistä.lähde?


== Katso myös ==
Kuuropilvi


== Aiheesta muualla ==

Mammatus clouds over Hastings, Nebraska
Mammatus Clouds sagging pouch-like structures
StormWiki