Mika Marttila (s. 28. tammikuuta 1966) on suomalainen jääkiekkovalmentaja, joka toimii Jokereiden päävalmentajana A-nuorten SM-liigassa.


== Ura ==
Marttila aloitti Kiekko-Espoon valmennuspäällikkönä vuonna 1992. Hän kuului yhteensä seitsemänä seuran A-junioreiden valmennustiimiin. Marttila nousi seuran SM-liigajoukkueen apuvalmentajaksi kaudella 1999–2000, jolloin hän toimi peräti kolmen päävalmentajan alaisuudessa; Jukka Holtarin, Jari Härkälän ja Sakari Pietilän. Kaudella 2000–2001 Marttila toimi Timo Tuomen apuvalmentajana. Ensimmäinen kausi päättyi SM-liigan seitsemänteen ja toinen yhdeksänteen sijaan.
Kaudeksi 2003–2004 Marttila siirtyi Suomen alle 18-vuotiaiden maajoukkueen peräsimeen. Vuoden 2003 U-18 Junior World Cup päättyi seitsemänteen sijaan, kuten myös kevään 2004 MM-kilpailut. Kolme seuraavaa kautta Marttila valmensi alle 16-vuotiaiden maajoukkuetta ja seurajoukkuetasolla Jäähongan junioreita, mutta kaudeksi 2008–2009 hän palasi taas alle 18-vuotiaiden maajoukkueen peräsimeen. Syksyn 2008 Ivan Hlinkan muistoturnaus päättyi neljänteen sijaan Suomen hävittyä pronssiottelun Ruotsille niukasti lukemin 2-3. Kevään 2009 MM-kilpailut päättyi puolestaan pronssiin.
Kauden 2010–2011 Marttila valmensi taas alle 16-vuotiaiden ja kauden 2011–2012 alle 17-vuotiaiden maajoukkuetta. Kaudeksi 2012–2013 hän palasi taas alle 18-vuotiaiden maajoukkueen päävalmentajaksi. Syksyn 2012 Ivan Hlinkan muistoturnaus päättyi hopeaan ja kevään 2013 MM-kilpailut pronssiin. Marttila palasi joukkueen päävalmentajaksi taas yhden välivuoden jälkeen kaudeksi 2014–2015. Suomi sijoittui syksyn 2014 Ivan Hlinkan muistoturnauksessa viidenneksi. Kevään 2015 MM-kilpailut päättyi hopeaan.
Syyskuussa 2014 Blues erotti Marttilan valmennuspäällikön tehtävistä taloudellisiin syihin vedoten. Kaudeksi 2015–2016 hänet pestattiin Jokereiden A-nuorten päävalmentajaksi. Joukkue voitti A-nuorten SM-liigan runkosarjan, mutta Jokereiden kausi päättyi kuitenkin puolivälieriin.


== Lähteet ==