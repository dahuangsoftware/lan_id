HMS Chanticleer (viirinumero U05) oli Britannian Kuninkaallisen laivaston parannellun Black Swan -luokan sluuppi, joka palveli toisessa maailmansodassa.


== Valmistus ==

Alus tilattiin 9. tammikuuta 1941 William Denny and Brothersilta Dumbartonista osana vuoden 1940 täydennysohjelmaa. Sen köli laskettiin 13. kesäkuuta ja alus laskettiin vesille 24. syyskuuta seuraavana vuonna kumminaan Lady Denny. Alus valmistui 29. maaliskuuta 1943, jolloin sille oli asennettu Hedgehog sukellusveneentorjuntaheitin sekä tulenjohtotutka.


== Palvelus ==
HMS Chanticleer valmistui 9. maaliskuuta 1943, jolloin se siirrettiin tilaajan vastaanottotesteihin. Alus siirtyi huhtikuussa koeajojen ja varustamisen päätyttyä koulutettavaksi Tobermoryyn. Se liittyi toukokuussa Greenockiin sijoitettuun 7. Saattajaryhmään suojaamaan Atlantin saattueita. Alus suojasi hinattavana olleen Maltalle siirrettävän kelluvantelakan Obanista Gibraltarille.
Alus suojasi 28. kesäkuuta saattuetta KMF18, josta se erkani 7. heinäkuuta aloittaen matkansa Bônen niemimaalle. Alus liittyi 9. heinäkuuta saattueeseen KMF19 suojaten sen matkan Sisilian sillanpäähän. Alus erkani saattueesta seuraavana päivänä sillanpäähän saavuttuaan liittyen itäiseen tukiosastoon.
Alus palasi elokuussa operaatiosta vapauduttuaan Atlantin saattueiden suojaksi. Se suojasi 1. syyskuuta saattuetta MKF22 Gibraltarilta kotimaahan ryhmänsä mukana. Alus määrättiin huollettavaksi telakalle Clydeen, mistä palattuaan se palasi saattajaryhmäänsä.
Alus lähti 2. marraskuuta Freetownista ryhmänsä mukana suojaten saattuetta SL139 Liverpooliin. Alus oli jäi saattueeseen 16. marraskuuta Gibraltarilta saapuneen saattueen MKS130 liityttyä osastoon. HMS Chanticleeriin osui 18. marraskuuta Axoreihin kuuluvasta San Miguelin saaresta itälounaaseen Saksan laivaston sukellusveneen U-515:n laukaisema akustisesti maaliinhakeutuva T5 GNAT torpedo (39°47′N, 20°12′W ). Osuma tuhosi aluksen perän 28 miehistönjäsenen saadessa surmansa. Se jouduttiin hinaamaan uppoamisen estämiseksi Ponta Delgadoon Azoreille, missä alukselta poistettiin 22. marraskuuta sotamateriaali ja se poistettiin palveluksesta.
Pelastusalus Salveda hinasi joulukuussa aluksen hylyn Hortaan Azoreilla, jossa sitä käytettiin tukikohta-aluksena nimettynä Hesperidekseksi. Alus nimettiin 31. joulukuuta uudelleen HMS Lusitania II:ksi, vaikka se jatkoi palvelustaan tukikohta-aluksena Euroopan sotatoimien päättymiseen saakka. Alus poistettiin palveluksesta ja hylky myytiin 1946 romutettavaksi Lissabonissa.


== Lähteet ==
Hague, Arnold: Sloops 1926-1946. Kendal, Englanti: World Ship Society, 1993. ISBN 0-905617-67-3. (englanniksi)
Gardiner, Robert (ed.): Conway's All the World's Fighting Ships 1922-1946. Lontoo, Englanti: Conway Maritime Press, 1987. ISBN 0-85177-146-7. (englanniksi)


=== Viitteet ===