Hermokudos muodostuu hermosoluista eli neuroneista ja hermotukisoluista eli gliasoluista, joita on paljon enemmän kuin neuroneja. Neuronit muodostuvat solukeskuksesta eli soomasta, jossa hermosolun tuma sijaitsee ja siihen liittyneistä dendriiteistä eli tuojahaarakkeista sekä yhdestä soomaan liittyneestä aksonista eli viejähaarakkeesta. Hermosolut pystyvät synnyttämään ja johtamaan hermoimpulsseja, joihin hermokudoksen toiminta pääasiassa perustuu. Hermokudosta löytyy erityisesti aivoista, joka on hermostollisen toiminnan keskus.