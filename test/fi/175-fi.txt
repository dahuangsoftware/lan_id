Juomapulloista yleisimpiä ovat perinteinen lasipullo sekä uudet kierrätysmuovipullot.
Lasipullot olivat pantillisten juomapakkausten uranuurtajia. Monimuotoiset kierrätysmuovipullot taas valtasivat kaupan hyllyt vuonna 2008.
Uusien pantillisten kierrätysmuovipullojen tavoitteena olivat yhtä korkeat palautusasteet kuin muilla pantillisilla juomapakkauksilla, joskin tavoitteesta on jääty roimasti.
16. helmikuuta 2009 myyntiin tulivat myös yksi valkoviini ja punaviini kierrätysmuovipullossa.


== Historia ==
Kevyet PET-pullot tulivat pantillisiksi 1. tammikuuta 2008, jolloin niitä koskeva uusi laki astui voimaan. Pullojen etikettiin tuli panttimerkintä ja palautusautomaatteihin tulokkaiden käsittelyohjeet.


== Juomapakkausasetukset ==
Pantillisia juomapakkauksia säätelevät erilaiset asetukset, joihin vaikuttavat esimerkiksi jätelaki (1072/2004) sekä Suomen liittyminen EU:seen.
Suomen EU-jäsenyyden myötä eduskunta muutti juomapakkausten verotukseen liittyvää käytäntöä niin, että myös materiaalina kierrätettävät kevyet muovipullot tulivat pantillisten piiriin. Pelkkää uudelleentäytettävien pullojen pantillisuutta pidettiin kilpailua rajoittavana. Tämä muutos astui voimaan 1. tammikuuta 2008.


== Valmistusmateriaali ==
Pulloja kutsutaan materiaalinsa (polyetyleenitereftalaatti) mukaan myös PET-pulloiksi. Kierrätysmuovipulloja ei käytetä uudelleen sellaisenaan, vaan niistä otetaan talteen muovi uusiokäyttöä varten. Värittömästä muovista valmistetaan uusia muovipulloja, ja värillisestä pakkausmateriaalia, reppuja ja jopa kännyköitä.


== Pantillisuus ==
Pantillisen kierrätysmuovipullon pantti on pullon koosta riippuen 0,10 €, 0,20 € tai 0,40 €. Niiden muotoja ja kokoja ei ole säädelty yhtä tarkkaan kuin uudelleentäytettävien pullojen, joten pullot voivat olla hyvin monennäköisiä.
Pantin saa vain ehjistä pulloista, joiden etiketti on tallella ja vahingoittumaton. Automaatti tunnistaa pantillisuuden etiketin viivakoodista.


== Ympäristövaikutukset ==
Pantillisissa muovipulloissa oleva merkintä on erityisen tärkeää, jotta materiaalit eivät sekoitu keskenään. Muovilaatujen runsaus estää muovin kierrätystä. PET-muovia lukuun ottamatta suurin osa päätyy kaatopaikalle.


== Aiheesta muualla ==
PALPA Pantillisten juomapakkausten kierrätys
Pantilliset On Tour
Muovipullo ja tölkki kärsivät huonosta imagosta. Yle Lahti 7.10.2011.