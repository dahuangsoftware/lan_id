Air Comet (IATA: A7, ICAO: MPD, kutsukoodi: Red Comet) oli espanjalainen lentoyhtiö, joka oli perustettu joulukuussa 1996. Liikennöinnin se aloitti maaliskuussa 1997. Pääpaikkanaan lentoyhtiö piti Madrid-Barajasin lentoasemaa. Vuoteen 2007 asti yhtiö tunnettiin nimellä Air Plus Comet. Yhtiön omistaa kokonaisuudessaan espanjalainen matkailualan yritys Grupo Marsans.
Yhtiö lopetti toimintansa ja hakeutui konkurssiin 22. joulukuuta 2009. Yhtiöllä oli viimeksi käytössään neljä Airbus A330-200 -konetta ja tilattuna useita kymmeniä Airbusin eri mallisia koneita, mukaan luettuna neljä A380-800 konetta.


== Lähteet ==