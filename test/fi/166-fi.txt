Sitominen ja riiputtaminen on kidutusmenetelmä, jossa uhri sidotaan epäsymmetrisiin asentoihin ja häntä riiputetaan paaluista tai katosta. Uhrin kärsimystä lisätään kiinnittämällä häneen painoja. Painojen sijaan uhriin voidaan kiinnittää vesiastia, joka hitaasti täyttyy uhrin päälle kaadettavasta kylmästä vedestä. Tunnetuimpia tämän kidutuksen käyttäjiä oli Espanjan inkvisitio.
Strappado on eräs riiputtamalla kidutuksen muoto, jota ovat käyttäneet muun muassa vietnamilaiset. Toinen etelävietnamilaisten käyttämä menetelmä oli uhrin riiputtaminen jaloistaan pää alaspäin nuotion yllä.
Perhonen oli Chilessä yleinen kidutusmenetelmä: uhrin kädet ja jalat sidottiin yhteen selän taakse ja häntä riiputettiin niistä. Samalla häntä piestiin, poltettiin kynttilällä tai hänelle annettiin sähköshokkeja tai sähköruoskaa.
Japanilaisessa sidonnassa erilaisiin asentoihin pakotetun uhrin raajoihin, vartaloon ja sukupuolielimiin sidotaan karkeita köysiä ja hänet pakotetaan tavallaan kiduttamaan itseään: tunteja liikkumatta oltuaan ja köysien estäessä verenkiertoa uhri saa kramppeja ja vapinoita. Jokainen liike tuottaa tuskaa uhrin jäykistyneissä lihaksissa köysien kiristyessä ja hiertäessä. Uhrin henkistä tuskaa lisäävät hänen turhat yrityksensä pysyä liikkumatta tai hänen joutuessaan ponnistelemaan köysien vääntäessä tai kiskoessa. Jos uhri alkaa sinertää tai menettää tajuntansa, kidutus keskeytetään. Aika ja toistaminen on olennaista japanilaisessa sidonnassa: kidutusta toistetaan useiden päivien ajan. Sidontataito on kehittynyt vuosisatojen aikana.
Sitomisessa voidaan käyttää myös bambu- tai puukeppejä. Sidottua voidaan kutittaa pehmeillä harjaksilla varustetulla siveltimellä tai hänen iholleen voidaan tiputtaa kynttilästä vahapisaroita. Hänet voidaan myös pakottaa orgasmiin. Tällöin uhrin on joko pysyttävä paikoillaan tai sitten hän liikkuu ja kärsii. Japanilaista sidontaa on sovellettu erityisesti naisiin, joita feodaalisen Japanin sisällissodissa ja valtataisteluissa kaapattiin panttivangeiksi tai nöyryytettiin läheistensä edessä.