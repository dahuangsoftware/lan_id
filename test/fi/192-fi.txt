Pennabilli on kunta Pohjois-Italiassa Riminin maakunnassa Emilia-Romagnan alueella. Kunnan alueella on ollut asutusta jo antiikin ajoilla. Kunta perustettiin vuonna 1300, kun kaksi kuntaa Penna ja Billi yhdistyivät. Kummallakin kunnalla oli oma linnansa korkealla kalliolla, ja ne ovat kuvattuina nykyisessä kunnan vaakunassa. Nykyisin linnat ovat raunioituneet. 
Puolet kunnan pinta-alasta on Sasso Simonen ja Simoncellon luonnonpuistoa (Parco naturale del Sasso Simone e Simoncello), joka antaa mahdollisuudet monipuoliseen ulkoiluun ja liikuntaan. 


== Lähteet ==