Bruno Pedron (s. 3. kesäkuuta 1944 Torreglia) on Brasiliassa toimiva italialainen roomalaiskatolinen piispa. Hän liittyi salesiaaneihin 16. elokuuta 1963 ja sai pappisvihkimyksensä 6. huhtikuuta 1974. Hänet nimitettiin Jardimin hiippakunnan koadjuuttoripiispaksi 24. maaliskuuta 1999, ja piispaksi vihkiminen seurasi 21. toukokuuta. Pääkonsekraattorina toimi Vitório Pavanello, jota avustivat Juventino Kestering ja Onofre Cândido Rosa.
Pedronista tuli 4. elokuuta 1999 Jardimin piispa. Hän sai 11. huhtikuuta 2007 nimityksen Ji-Paranán piispaksi, jonka virkaan hänet asetettiin 24. kesäkuuta.


== Lähteet ==