Jukka-Pekka Seppo (s. 22. tammikuuta 1968 Vaasa) on ammattilasuransa lopettanut suomalainen jääkiekkoilija.


== Ura ==
Seppo aloitti jääkiekon pelaamisen kotikaupunkinsa Vaasan Sportin riveissä, josta hänet valittiin Suomen joukkueeseen nuorten EM-kilpailuihin 1986. Kilpailut sujuivat erinomaisesti sillä hänet valittiin tähdistökentälliseen. Samana kesänä Philadelphia Flyers varasi Sepon NHL:ään toisella kierroksella ja syksyllä 1986 Seppo siirtyi pelaamaan Tapparan joukkueeseen, jossa hän voitti uransa ainoan Suomen-mestaruuden.
Vuonna 1987 Sepolla oli runsaasti edustustehtäviä maajoukkueessa, sillä hän pelasi MM-kultaa voittaneessa Suomen joukkueessa nuorten MM-kilpailuissa, aikuisten MM-kilpailuissa sekä Kanada-cupissa. Noihin aikoihin Seppo pelasi Suomessa Vaasan Sportin riveissä I-divisioonaa. Kaudeksi 1988–1989 Seppo siirtyi HIFK:n riveihin, jossa pelasi viisi kautta. Viimeisen kerran Seppo edusti Suomea jääkiekon arvoturnauksessa kevään 1989 MM-kilpailuissa.
HIFK-kausiensa jälkeen Seppo pelasi vielä SM-liigaa HPK:n sekä TuTon riveissä, jossa pelatessaan sijoittui liigan pistepörssin viidenneksi kaudella 1994–1995. 1990-luvun lopun ja 2000-luvun alun Seppo kiersi pelaamassa Euroopassa muun muassa Saksassa, Tšekissä ja Italiassa. Hän teki paluun SM-liigan HIFK:n riveihin kesken kauden 2001–2002 ja pelasi 24 ottelua. Pelaajauransa jälkeen Seppo on toiminut muun muassa Vaasan Sportin valmennusryhmässä.


== Aiheesta muualla ==
Tilastot Eurohockey.net-sivustolla (englanniksi)