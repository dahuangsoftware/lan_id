Medinaceli är en kommun och stad i provinsen Soria, Kastilien och Leon, i Spanien.
Det är den historiska huvudorten i Tierra de Medinaceli, vars viktigaste ort för närvarande är Arcos de Jalón.


== Etymologi ==

Namnet är, liksom många andra geografiska spanska namn, en anpassning av det arabiska arabiska madīnat Sālim: ”Salims stad”.


== Läge ==
Under 1900-talet flyttades det ekonomiska och administrativa centrumet från det historiska kärnan på höjden av mesetan till den nya stadsdelen Barrio de la Estación, vid foten av mesetan, där dalgångarna Arbujuelo och Jalón går samman, på grund av närheten till trafikleden N-II, vilken senare dubblerades med en autovía och närheten till järnvägen.


== Historia ==

Medinaceli var gränsstad mellan kristenheten och muslimerna. Dess labyrintliknande gator är så trånga att man i några fall kan vidröra husväggarna på båda sidor med utsträckta armar.
Staden var en strategisk enklav av hög magnitud under sekler, tack vare sin placering i korsningen mellan dalgångarna för floden Jalón och Arbujuelodalen. Till dess arabiska fästning tros den store ledaren Almanzor ha kommit för att dö, enligt några författare år 1002, förmodligen på reträtt efter slaget vid Calatañazor. Likaledes, under spanska självständighetskriget, befäste sig Juan Martín Díez ”El Empecinado” på platsen, inför attacken från Napoleon I:s armé.
Omkring 1129 erövrade Alfons I av Aragonien, kallad ”krigaren”, slutligen territorierna alto (övre) Jalón, med Medinaceli och Sigüenza, och enklaven Molina. Kort tid därefter gick det över i kastilianska händer.
Strax före mitten av 1800-talet utgjorde samhället en kommun (municipio) i regionen Gamla Kastilien, och räknade 392 hushåll och 1600 invånare (1842). Sedan, mellan folkräkningen 1857 och den tidigare, minskade kommunen i storlek, på grund av att Salinas de Medinaceli blev självständig. I slutet av 1900-talet (mellan folkräkningen 1970 och den tidigare), inkorporerar kommunen Beltéjar, Benamira, Blocona, Esteras de Medina, Fuencaliente de Medina och Salinas de Medinaceli. (Fuencaliente inkorporerar Azcamellas och Torralba del Moral).


== Befolkning ==
Antalet invånare i samhället har stabiliserat sig under senare år, efter att ha ökat kraftigt under de två tidigare decennierna.
År 2010 uppgick befolkningen till 813 invånare, 406 män och 407 kvinnor.


=== Befolkning per tätort ===


== Kulturarv ==

Romerska bågen. Konstruerad under perioden 0–400 e.Kr. är det den enda bågen i Spanien med tre valv. Nyligen har restaureringsarbeten avslutats, varför man åter kan se den kompletta konstruktionen, nu förstärkt med cement. Utsågs till spanskt kulturarv inom kategorin monument den 9 augusti 1930.
Castillo. Från dalen syns också de rekonstruerade resterna av castillo, slottet, som för närvarande används som kyrkogård, men tidigare var en arabisk fästning och sedan residens för Hertigen av Medinaceli till dess han flyttade till Palacio Ducal som med sina balkonger vetter mot Plaza Mayor.
Colegiata. På sin tid fanns i hertigdömet Colegiata de Nª Señora de la Asunción (”Kollegiet av Jungfru Marie himmelsfärd”), vars abbotar kämpade under sekler mot biskoparna i Sigüenza för att få behålla sina privilegier, och där man dyrkar en målning av Cristo de Medinaceli.
Plaza Mayor. Stora torget är helt restaurerat och numera asfalterat. Ytan uppgår till 5000 m3 och det är beläget på platsen för det gamla forum romanum. Palacio Ducal sluter den östra sidan och på den södra sidan ligger Alhóndiga, från 1500-talet, på vars övre våning låg rådsförsamlingen, medan den undre våningen och de två arkaderna med halvcirkel- och ellipsformade bågar på pelare, var reserverade för handel och i dess bakre del låg fängelset.
Palacio Ducal. Detta renässanspalats konstruerades under 1500-talet som residens för familjen Medinaceli, vars vapensköldar kan ses på fasaden. Palatset övergavs och under 1800-talet förföll det till nästan rena ruinen. I detta skick befann det sig under decennier till dess man delvis slutförde restaureringsarbetena som hade satts igång i slutet av 1990-talet. I december 2008 invigdes ett museum med kulturella utställningar, med tio salar som upptog praktiskt taget hela undre våningen på det gamla palatset. Utnämnt till kulturarv Bien de Interés Cultural i kategorin "Monument" den 1 juni 1979.
Convento. I väl bibehållet skick står Convento de Santa Isabel (1500-talet), tillsammans med kyrkan San Martín. Detta konvent för Sankta Klaras orden är det enda som fortfarande är i aktivt bruk av de fyra som tidigare fanns i staden.
Beaterio. Det gamla klostret San Román, ligger i ruiner. Troligen var det tidigare en synagoga.
Historisk del (Conjunto histórico): Utsågs till spanskt kulturarv inom kategorin historisk anläggning den 28 november 1963.


== Se även ==
Provinsen Soria

Den här artikeln är helt eller delvis baserad på material från spanskspråkiga Wikipedia, Medinaceli, 12 juni 2011.


== Externa länkar ==
 Wikimedia Commons har media som rör Medinaceli.

Sitio web del Ayuntamiento de Medinaceli


== Källor och fotnoter ==