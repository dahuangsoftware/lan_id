USS Constitution är en amerikansk fregatt som byggdes 1797 och som fortfarande finns kvar som museifartyg. Hon var en av sex fregatter som det nybildade Amerikas förenta stater lät bygga år 1797–1800. De andra var United States, Constellation, Chesapeake, Congress och President.


== Bakgrund ==
Man insåg att man inte omedelbart kunde mäta sig med de engelska och franska flottorna i slagkraft. Dessa fartyg byggdes därför som stora, snabbseglande fregatter som skulle kunna hålla sig undan för de fientliga makternas linjeskepp, men samtidigt vara grövre bestyckade än de fregatter som eventuellt kunde hinna i fatt dem. De blev därför väl lämpade som kapare och kom under Napoleonkrigen att användas för detta ändamål.


== Historia ==
Mest lyckosam blev Constitution som kapade många handelsfartyg och besegrade de brittiska fregatterna Guerriere, Java samt de mindre fartygen Pictou och Cyane.
Fartyget genomgick större renoveringar år 1925 och 1995.


== Se även ==
Regalskeppet Vasa
HMS Victory
Mary Rose


== Källor ==
Den här artikeln är helt eller delvis baserad på material från engelskspråkiga Wikipedia, Original six frigates of the United States Navy


== Skönlitteratur ==
Forester, C.S. (1942). Fregatten Delaware 


== Externa länkar ==
USS Constitution Museum