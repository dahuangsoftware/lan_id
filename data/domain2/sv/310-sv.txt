För andra betydelser, se Korp (olika betydelser)
Korpen Svenska Motionsidrottsförbundet är ett specialidrottsförbund för korporationsidrott i Sverige. Förbundet bildades 1945 och valdes in i Riksidrottsförbundet 1976. Förbundet hette tidigare Svenska Korporationsidrottsförbundet, men namnet ändrades 1989. Korpen är ett riksförbund som är uppbyggt av lokala föreningar (381 stycken 2011) runt om i landet. I föreningarna bedrivs många olika sorters idrotter och konditionsträningar. Föreningarna har egna styrelser och fattar beslut om sin egen verksamhet. Drygt 1 700 personer är ideella ledare inom Korpen, som till exempel fotbollsdomare eller gruppträningsinstruktörer. Inom vissa idrotter arrangeras också tävlingar och seriespel inom landet. Korpen har 50 000 personliga medlemmar i åldern 16–25 år (2014).
Korpen har 18 stycken specialdistriksförbund (SDF), som är utvecklande och stödjande organisationer till för korpföreningarna i länen där de verkar. Till Korpen hör också 20 nationella organisationer knutna till verksamheter som exempelvis Vattenfall och Posten.
Korpens generalsekreterare heter Eva Bjernudd och förbundets kansli ligger i Stockholm.


== Historia ==
De första korporationsidrottsklubbarna var regementenas idrottsföreningar, bildade i slutet av 1800-talet. De första korpklubbarna bildades redan 1912. Personalgrupper och yrkeskårer bildade egna så kallade korporationsidrottsföreningar, bland andra Stockholmspolisens IF, Brandkårens IK i Stockholm, Malmö Polismäns GoIF, Örebro Poliskårs IF. Rörelsen började i yrkesgrupper med fysiskt krävande arbeten och spred sig snart även till andra.


== Externa länkar ==
Förbundets webbplats