Lobbing ekologiczny – zespół działań podejmowanych przez przedstawicieli przemysłu, związków władz samorządowych czy pozarządowe organizacje ekologiczne w celu wpłynięcia na kształt prawa ochrony środowiska.
W Polsce prawo ochrony środowiska przygotowywane jest najczęściej na poziomie krajowym przez Ministerstwo Środowiska (przedłożenia rządowe) a uchwalane przez Sejm i Senat. Inicjatywa ustawodawcza przysługuje także Sejmowi, Senatowi, Prezydentowi oraz grupie 100 tysięcy obywateli.
Pozarządowe organizacje ekologiczne w Polsce powołały Biuro Wspierania Lobbingu Ekologicznego – organizację której celem jest wzmacnianie ich działań lobbistycznych.
Na poziomie Unii Europejskiej inicjatywa legislacyjna należy wyłącznie do Komisji Europejskiej (w przypadku prawa dot. ochrony środowiska i zrównoważonego rozwoju głównie Dyrekcji Generalnej Środowisko – ang. DG Environment), natomiast uchwalenie prawa wspólnotowego jest wyłączną domeną Rady Unii Europejskiej lub Parlamentu Europejskiego.
W Brukseli europejskie sieciowe organizacje ekologiczne w celu wzmocnienia działań lobbingowych stworzyły grupę Green-10, w której skład wchodzą (w nawiasie organizacje członkowskie):
Birdlife International (European Community Office, ECO; Ogólnopolskie Towarzystwo Ochrony Ptaków),
CEE Bankwatch Network (Instytut Ekonomii Środowiska, Polska Zielona Sieć)
Climate Action Network Europe (CAN-E),
European Environmental Bureau (EEB; Centrum Prawa Ekologicznego, Instytut na rzecz Ekorozwoju),
European Federation for Transport and Environment (T&E; Polski Klub Ekologiczny),
EPHA Environment Network (EEN),
Friends of the Earth Europe (FoEE; Polski Klub Ekologiczny),
Greenpeace (EC Unit),
International Friends of Nature (NFI; Polskie Towarzystwo Turystyczno-Krajoznawcze),
World Wide Fund for Nature (European Policy Office, WWF-EPO).


== Bibliografia ==
Piotr Gliński: Polscy Zieloni. Ruch społeczny w okresie przemian. Warszawa: IFiS PAN, 1996, s. 457. ISBN 83-86166-51-7.
Ralf Grünke: Umweltlobby auf Stimmenfang. Hamburg: Kovač, 2002. ISBN 3-8300-0564-4.
Olaf Kühne: Umwelt und Transformation in Polen. Moguncja: Geographisches Institut der Universität Mainz, 2003. ISBN 3-88250-051-4.


== Linki zewnętrzne ==
Informacja na temat ekologicznych organizacji lobbingowych w Brukseli Green-10