Modraszek eumedon (Aricia eumedon) – motyl dzienny z rodziny modraszkowatych.


== Wygląd ==
Rozpiętość skrzydeł od 30 do 34 mm, dymorfizm płciowy słabo zaznaczony.


== Siedlisko ==
Mezofilne i wilgotne polany i łąki, przydroża przy rowach i zarośla w okolicach strumieni.


== Biologia i rozwój ==
Wykształca jedno pokolenie w roku (połowa czerwca-koniec lipca). Rośliny żywicielskie: bodziszek krwisty, bodziszek łąkowy, bodziszek błotny, bodziszek leśny. Jaja barwy białej składane są pojedynczo na słupku kwiatowym roślin żywicielskich. Larwy wylęgają się po tygodniu i żerują na rozwijających się nasionach. Zimują pośród resztek roślinnych, wiosną żeruje na liściach. Stadium poczwarki trwa 2 tygodnie.


== Rozmieszczenie geograficzne ==
Gatunek palearktyczny. W Polsce ma zasięg wyspowy, najwięcej stanowisk znajduje się w Bieszczadach, Beskidzie Niskim, na Podkarpaciu, Górnym i Dolnym Śląsku oraz na Podlasiu. Wiele dawnych stanowisk m.in w północno-zachodniej i środkowej Polsce zanikło.


== Bibliografia ==
Marcin Sielezniew, Izabela Dziekańska, Motyle dzienne, wyd. Multico, Warszawa 2010, s. 182.