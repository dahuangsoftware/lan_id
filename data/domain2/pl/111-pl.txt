Isabel Atkin (ur. 21 czerwca 1998) – brytyjska narciarka dowolna, specjalizująca się w slopestyle'u, brązowa medalistka mistrzostw świata.


== Kariera ==
Po raz pierwszy na arenie międzynarodowej pojawiła się 19 marca 2013 roku w Sun Valley, gdzie w zawodach Nor-Am Cup była siódma w halfpipe'ie. W 2013 roku wystąpiła na mistrzostwach świata juniorów w Valmalenco, gdzie zajęła dziewiąte miejsce w slopestyle'u. W Pucharze Świata zadebiutowała 25 sierpnia 2013 roku w Cardronie, zajmując 21. pozycję. Tym samym już w swoim debiucie zdobyła pierwsze pucharowe punkty. Na podium zawodów tego cyklu po raz pierwszy znalazła się 3 marca 2017 roku w Silvaplanie, kończąc rywalizację w slopestyle'u na trzeciej pozycji. Wyprzedziła tam Szwedkę Emmę Dahlström i Mathilde Gremaud ze Szwajcarii. Najlepsze wyniki osiągnęła w sezonie 2016/2017, kiedy to zajęła 24. miejsce w klasyfikacji generalnej, a w klasyfikacji slopestyle'u była czwarta. W 2017 roku wystartowała na mistrzostwach świata w Sierra Nevada zdobywając brązowy medal w swej koronnej konkurencji. W zawodach tych wyprzedziły ją tylko Francuzka Tess Ledeux i Emma Dahlström. Nie startowała na igrzyskach olimpijskich.


== Osiągnięcia ==


=== Mistrzostwa świata ===


=== Puchar Świata ===


==== Miejsca w klasyfikacji generalnej ====
sezon 2013/2014: 168.
sezon 2014/2015: 70.
sezon 2015/2016: 36.
sezon 2016/2017: 24.


==== Miejsca na podium w zawodach ====
 Silvaplana – 3 marca 2017 (slopestyle) - 1. miejsce


== Linki zewnętrzne ==
Profil na stronie FIS (niem. • ang. • fr.)