Gmina Radzanów (do 187? gmina Olganów) – dawna gmina wiejska istniejąca do 1954 roku w woj. kieleckim. Nazwa gminy pochodzi od wsi Radzanów, lecz siedzibą władz gminy był Olganów .
W okresie międzywojennym gmina Radzanów należała do powiatu stopnickiego w woj. kieleckim. Po wojnie gmina zachowała przynależność administracyjną. 12 marca 1948 roku zmieniono nazwę powiatu stopnickiego na buski . Według stanu z dnia 1 lipca 1952 roku gmina składała się z 11 gromad: Baranów, Bilczów, Dobrowoda, Gluzy Szlacheckie, Hołudza, Łatanice, Olganów, Piasek Wielki, Radzanów, Wolica i Zbludowice .
Jednostka została zniesiona 29 września 1954 roku wraz z reformą wprowadzającą gromady w miejsce gmin . Po reaktywowaniu gmin z dniem 1 stycznia 1973 roku gminy Radzanów nie przywrócono , a jej dawny obszar wszedł głównie w skład gminy Busko-Zdrój.


== Przypisy ==