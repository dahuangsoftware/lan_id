Maść Wilkinsona (łac. Unguentum Wilkinsoni, syn. Unguentum antisepticum, Unguentum sulfuratum compositum FP II, złożona maść siarczana) – preparat galenowy do użytku zewnętrznego, sporządzany według przepisu farmakopealnego. W Polsce na stan obecny (2016) skład określa Farmakopea Polska II. Preparat stosowany głównie w leczeniu świerzbu, znacznie rzadziej w leczeniu łuszczycy. Dawniej produkowana w Polsce w laboratoriach galenowych. Obecnie sporządzana w recepturze aptecznej.
Preparat opracowany przez brytyjskiego lekarza J.H. Wilkinsona w XIX wieku.


== Skład ==
kwiat siarczany lub mleko siarczane 15 g
mydło potasowe 30 gramów
dziegieć sosnowy 15 gramów
strącony węglan wapnia 10 gramów
smalec wieprzowy farmaceutyczny 30 gramów
wymieszać do powstania maści.


== Bibliografia ==
Farmakopea Polska II, 1937 . - s. 904 > monografia szczegółowa
Wacław Barwiński, Podręczny Receptariusz, PZF Cefarm Katowice 1983 r.
Tadeusz Lesław Chruściel, Kornel Gibiński, Leksykon Leków, PZWL, 1991, str. 471
Stefania Jabłońska, Choroby Skóry, PZWL, 1951.
Poradnik Terapeutyczny, red. Piotr Kubikowski, wyd. II - PZWL, 1969, wyd. III - PZWL, 1975.


== Przypisy ==