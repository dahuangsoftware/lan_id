Siedem Pieśni Marii – oratorium Zbigniewa Książka i Bartłomieja Gliniaka, przygotowane we współpracy z krakowską agencją koncertową DUO. Wydawnictwo ukazało się 26 października 2007 roku nakładem Magic Records.
Autorem libretta jest Zbigniew Książek a muzykę skomponował Bartłomiej Gliniak. Warstwę wokalną stanowią Joanna Słowińska, Olga Szomańska-Radwan, Przemysław Branny, Maciej Miecznikowski. W nagraniu udział wzięła Orkiestra Akademii Beethovenowskiej, chór studencki Akademii Świętokrzyskiej oraz kielecki chór kameralny „Fermata” pod kierownictwem Ewy Robak.


== Informacje o wydawnictwie ==
Płyta została zarejestrowana podczas koncertu, który odbył się 26 września 2007 roku w Kielcach. Dyrygentem był Michał Dworzyński, wystąpili soliści Joanna Słowińska, Olga Szomańska-Radwan, Przemysław Branny, Maciej Miecznikowski, a rolę narratora objął Igor Michalski. Spośród 16 pieśni składających się na oratorium siedem dotyczy zdarzeń z życia Marii - matki Jezusa Chrystusa. Jej doświadczenia życiowe, przedstawione w pieśniach, cechowały ludzkie wątpliwości, strach, obawa, odwaga, heroizm, ból i miłość. Biblijną historię Miriam z Nazaretu przeplatają słowa stanowiące jej współczesne komentarze.
Autor słów "Siedmiu pieśni Marii" inspirował się kultem Matki Bożej Patronki Rodzin w sanktuarium w Leśniowie koło Częstochowy. Oratorium zostało wydane na płycie CD i DVD w Listopadzie 2007. 26 Listopada Płyta CD uzyskała status "Złotej Płyty", a 17 października 2008 roku twórcom, wykonawcom i producentom wręczono "Platynową Płytę" podczas specjalnego koncertu w "Domu Muzyki i Tańca" w Zabrzu.


== Lista utworów ==


== Przypisy ==


== Zobacz też ==
Tryptyk Świętokrzyski
Listy z Placu Zgody


== Linki zewnętrzne ==
Strona oratorium