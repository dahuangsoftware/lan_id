Kościół pw. św. Jana Chrzciciela – kościół znajdujący się w miejscowości Brusiek, powiat lubliniecki, diecezja gliwicka.
Już w XV w. wzmiankowano tu kościół, który spłonął. Obecny kościół zbudowano przed 1670 r. z fundacji Andrzeja Kochcickiego. Świątynia orientowana konstrukcji zrębowej, z wieżą konstrukcji słupowej. Prezbiterium zamknięte prostą ścianą, od północy przylega do niego zakrystia. Nawa szersza i wyższa połączona z przedsionkiem od północy. Wieża szalowana deskami, nakryta dachem namiotowym. Dach siodłowy kryty gontem, powyżej nawy sześcioboczna wieżyczka na sygnaturkę z latarnią i baniastym hełmem. Ściany kościoła pobite gontem. Wewnątrz kościoła polichromia szablonowa z 1693 r. – dzieło Wawrzyńca Grochowskiego.
Kościół znajduje się na Szlaku Architektury Drewnianej woj. śląskiego.


== Przypisy ==


== Linki zewnętrzne ==
Strona kościoła w Bruśku