Krystyna Broda (ur. 1 kwietnia 1951 w Tarnowie, zm. 21 listopada 2008) – polska polityk, samorządowiec, były wicewojewoda tarnowski.


== Życiorys ==
Ukończyła studia prawnicze na Uniwersytecie Jagiellońskim w Krakowie oraz studia podyplomowe w Akademii Ekonomicznej w tym mieście.
W latach 1990-1994 sprawowała urząd wicewojewody tarnowskiego, pierwszego powołanego po przemianach ustrojowych w 1989. Od 1996 do 2002 w Fabryce Silników Elektrycznych Tamel S.A. była członkiem zarządu. Następnie (do czasu przejścia na wcześniejszą emeryturę) zajmowała stanowisko dyrektora generalnego w Tarnowskiej Agencji Rozwoju Regionalnego.
W 2002 została wybrana w skład sejmiku małopolskiego. W wyborach samorządowych cztery lata później skutecznie ubiegała się o reelekcję. W III kadencji została przewodniczącą Komisji Ochrony Środowiska i Gospodarki Wodnej. Pełniła funkcję przewodniczącej Rady Społecznej Szpitala św. Łukasza w Tarnowie oraz wiceprzewodniczącej Rady Społecznej Muzeum Okręgowego w tym mieście.
Należała do Platformy Obywatelskiej.


== Bibliografia ==
Nota biograficzna na stronie urzędu marszałkowskiego