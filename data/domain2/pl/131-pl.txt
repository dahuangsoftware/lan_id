Richard Aldington, właśc. Edward Godfree Aldington (ur. 8 lipca 1892 w Portsmouth, zm. 27 lipca 1962 w Sury-en-Vaux we Francji) – angielski powieściopisarz, poeta i krytyk literacki; jeden z czołowych twórców imagizmu.


== Życiorys ==
Jego rodzicami byli Albert Edward Aldington i Jesse May. Dorastał w hrabstwie Kent. Uczył się przez pewien czas w Dover College. Kiedy w 1910 rodzina przeprowadziła się do Londynu poszedł na kurs na tamtejszy University College, ale przerwał naukę po roku z powodu kłopotów finansowych ojca. Najbardziej znany jako autor tomików poetyckich utrzymanych w nurcie imagizmu (m.in. Images (1910–1915) (1915), Images of Desire (1919), Images of War (1919)), antywojennej powieści osadzonej w realiach I wojny światowej pt. Śmierć bohatera (Death of a Hero, 1929) oraz licznych biografii, m.in. Lawrence’a z Arabii (Lawrence of Arabia: A Biographical Inquiry, 1955).
Wraz ze swoją żoną, amerykańską poetką Hildą Doolittle (H.D.), poślubioną w 1913, od połowy 1914 współpracował z londyńskim czasopismem literackim „The Egoist” pełniąc funkcję asystenta redaktora. Gdy w 1916 został powołany do wojska, jego miejsce w redakcji zajął T.S. Eliot.
W czasie walk na froncie we Francji stał się ofiarą ataku gazowego.
Działał także jako tłumacz. Przełożył między innymi Kandyda Woltera.
Prozę Aldingtona tłumaczyli na polski Halina Gądek i Karol Bunsch, poezję Leszek Engelking i Andrzej Szuba.


== Wybrane dzieła ==
Images 1910–15, 1915, poezja
Images of Desire, 1919, poezja
Images of War, 1919, poezja
Exile, and Other Poems, 1923, poezja
A Fool i' the Forest, 1924, poezja
French Studies and Reviews, 1926, nonfiction
Death of a Hero, 1929, proza; przekł. polski Karola Bunscha Śmierć bohatera, 1958
The Eaten Heart, and Other Poems, 1929, poezja
Roads to Glory, 1930, opowiadania
The Colonel's Daughter, 1931, proza
Stepping Heavenward, 1931, proza
Soft Answers, 1932, opowiadania
All Men Are Enemies, 1933, proza; przekł. polski Haliny Gądek Wszyscy ludzie są wrogami. Powieść, 1938
Women Must Work, 1934, proza; przekł. polski Haliny Gądek Kobiety muszą pracować. Powieść, 1937
Life Quest, 1935, poezja
The Crystal World, 1937, poezja
Very Heaven, 1937, proza
Portrait of a Genius, But…, 1950, nonfiction
Lawrence of Arabia, 1955, nonfiction


== Przypisy ==


== Bibliografia ==
Voltaire: Candide, and Other Romances. Translated by Richard Aldington (ang.). Archive.org. [dostęp 2017-10-03].
J. H. Willis Jr.: The Censored Language of War: Richard Aldington's Death of a Hero and Three Other War Novels of 1929 (ang.). jstor.org. [dostęp 2017-10-03].


== Linki zewnętrzne ==
Poems by Richard Aldington (ang.). PoetryFoundation.org. [dostęp 2017-09-04].
Richard Aldington: “I have drifted along this river” (ang.). Bartleby.com. [dostęp 2017-10-03].