J.W. Construction Holding Spółka Akcyjna – polska spółka akcyjna notowana od 4 czerwca 2007 roku na Giełdzie Papierów Wartościowych w Warszawie, prowadząca działalność deweloperską w Polsce. Jest to spółka holdingowa, kontrolująca kilkanaście spółek głównie z branży deweloperskiej. Buduje głównie w Warszawie i okolicach, choć w ostatnim czasie prowadzi również inwestycje w innych polskich miastach Łodzi, Gdyni oraz w Katowicach, a także poza granicami kraju, m.in. w Hiszpanii, Rosji czy Bułgarii. Większościowym akcjonariuszem i jednocześnie przewodniczącym rady nadzorczej jest Józef Wojciechowski, który posiada 62,84% akcji, od którego inicjałów pochodzą dwie pierwsze litery nazwy.
W latach 2001-2005 prezesem zarządu spółki była Barbara Blida. W późniejszych latach (do śmierci w 2015) w radzie nadzorczej zasiadał też m.in. Józef Oleksy. W 2011 roku deweloperowi przyznano tytuł Mieszkaniowej Marki Roku 2011.


== Przypisy ==