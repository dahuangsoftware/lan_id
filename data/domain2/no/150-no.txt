Nasjonal transportplan (NTP) er en plan som gjelder i ti år for transport og samferdselsprosjekter i Norge. Fra 2018 er planperioden utvidet til tolv år. Planen revideres hvert fjerde år og oversendes som en melding til Stortinget i forkant av stortingsvalg. Gjeldende plan omhandler perioden 2014–2023.


== Oversikt ==
Planenes ambisjonsnivå har økt kraftig siden starten. Forholdet mellom investering i bane og vei har som tabellen viser vært nærmest uendret, om man regner inn bompengene på veisiden.
Derimot har brorparten av veksten i planrammene gått til investeringer generelt, ikke drift og vedlikehold.
Gjeldende plan var et trendbrudd ved at planrammen utgjorde en betydelig større del av norsk økonomi enn tidligere, målt mot bruttonasjonalprodukt i året før vedtaksåret.
Den økte satsingen gjorde også at bompengeandelen av veiinvesteringene gikk ned, tross kraftig vekst i bompengebruken.
Den siste transportplanen, gjeldende for 2018–2029, ble lagt fram i april 2017.


== Prosess ==
Forslag til Nasjonal transportplan utarbeides i samarbeid mellom blant andre Statens vegvesen, Jernbaneverket, Kystverket og Avinor. Deretter behandles planforslaget av regjeringen som legger sitt forslag frem for Stortinget i form av en Stortingsmelding. Transportplanen behandles siden i Transport- og kommunikasjonskomiteen, før den vedtas av Stortinget.


== Kritikk ==
Ordningen med Nasjonal transportplan har møtt kritikk. Kritikken har blant annet gått på at planen ikke er et forpliktende vedtak, men forslag som må følges opp gjennom årlige budsjettbevilgninger. Det er også reist kritikk mot at en relativt stor del av finansieringen hentes fra bompengeinnkrevinger i stedet for å bevilges over statsbudsjettet. I forslaget til Nasjonal transportplan 2014–2023 er deler av kritikken forsøkt imøtekommet ved at enkeltprosjekter favoriseres som «prioritert prosjekt». De favoriserte prosjektene varsles bevilgninger fram til ferdigstlling, for å gi prosjektene økt forutsigbarhet. I forslaget til Nasjonal transportplan 2014—2023 er Follobanen et slikt prioritert prosjekt.


== Referanser ==


== Eksterne lenker ==
Nasjonal transportplan - temaside på regjeringen.no
www. ntp.dep.no – Hjemmeside i regi av de statlige transportetatene
blogg.regjeringen.no/ntpdiskusjon2012 – Diskusjon- og innspillsside på regjeringen.no
St.meld. nr. 16 (2008–2009). Nasjonal transportplan 2010–2019 - Lagt fram 13. mars 2009
St.meld. nr. 024 (2003–2004).Nasjonal transportplan 2006–2015 – lagt fram 12. mars 2004
St.meld. nr. 46 (1999–2000). Nasjonal transportplan 2002–2011 – lagt fram 2. september 2000
Nasjonal transportplan 2014–2023: Utredningsfasen – Hovedrapport