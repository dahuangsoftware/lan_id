Friedrichstadt-Palast er et revyteater med moderne sceneteknologi. Det ble bygget i Berlin Mitte i 1984. Teatret er et av Europast fremste i sin sjanger. Et av de karakteristiske trekkene er den tradisjonelle cancan-dansen.


== Det første bygget ==
Historien til Friedrichstadt-Palast strekker seg helt tilbake til en tidligere markedshall som lå omtrent 200 meter sørvest for dagens bygg. Den offisielle adressen i 1867 var Am Zirkus 1.
I 1873 ble bygget omgjort til en sirkusarena med 5000 sitteplasser. I årtiene som fulgte opptrådte Sirkus Salamonsky, Sirkus Renz og Sirkus Shumann her, til stor glede for berlinerne.
I 1910 hadde markedshallen blitt omgjort til en stor arena, og Max Reinhardt satte opp de første teaterforestillingene. Reinhardt bestemte seg for å bygge om huset og tilpasse det til sine nye formål. Det ble gjenoppbygget av den kjente arktitekten Hans Poelzig. Bygningen (Großes Schauspielhaus) haddde en dreiescene med en diameter på 18 meter og en bevegelige forscene. I tillegg kom moderne belysning og tekniske effekter.

Den nye teatersjefen Erik Charell satte opp moderne varieté i 1924. Han hentet inn stjerner som the Comedian Harmonists og La Jana. Under nazistene ble teateret kalt Theater des Volkes (Folketeateret). Nå var det lette operetter som ble fremført.
Tidlig i 1945 ble bygget påført store skader på grunn av gjentatte flyangrep. Etter krigen, i mai 1945, ble huset gjenåpnet av artisten Marion Spadoni. Nå fikk det navnet Palast Varieté og hadde 3500 sitteplasser. For første gang sto det et barneensemble på scenen.
I 1949 tok Berlin by over lokalene, og huset fikk tilbake sitt opprinnelige navn, Friedrichstadtpalast.
Den 29. februar 1980 ble bygget stengt på grunn av skader i grunnmuren og støttesøylene. Så snart ensemblet hadde flyttet til det nye bygget i 1985, startet rivingen av den nesten 120 år gamle bygningen.


== Teatret i dag ==
I dag er Friedrichstadt-Palast det største og mest moderne revy teatret i Europa. Det nye Friedrichstadt-Palast åpnet den 27. april 1984. Det er 80 meter bredt, 110 meter langt og rommer hele 195 000 kubikkmeter.

I den store hallen til Friedrichstadt-Palast vises det stadig nye forestillinger. Den har en setekapasitet på 1895 plasser. Scenegulvet på 2854 kvadratmeter er det største i verden. Den 24 meter brede buen over forscenen er den bredeste i Europa.
Friedrichstadt-Palast har et unikt program som strekker seg fra barneforestillinger til gjestefremførelser, festivalgallaer og mye mer. Palast har spesialisert seg på komplekse og fantastiske forestillinger som bruker moderne lyssetting og sceneteknologi, over hundre utøvere og sensasjonelle akrobatiske numre.
Etter store investeringer på flere millioner euro er Friedrichstadt-Palast fremdeles Europas største og mest moderne revy teater. I dag er Friedrichstadt-Palast både kjent for sitt enestående program, og sin størrelse. Her lever Berlins store varietétradisjon videre i beste velgående. Det er tilnærmet ingen dialoger på scenen, noe som gjør showene attraktive også for internasjonale tilskuere.


== Referanser ==


== Eksterne lenker ==
(en) Kategori:Friedrichstadtpalast – bilder, video eller lyd på Wikimedia Commons
Offisielt nettsted (engelsk)
Old views of the Great playhouse
DFEs + theater + in + Berlin Museum of Architecture of the TU-Berlin