Ellef Ringnes (født 25. oktober 1842 på Ringnes gård i Krødsherad, død 15. mars 1929) var en norsk gründer som stod for opprettelsen av bryggeriet Ringnes.
Sammen med broren Amund Ringnes reiste han til Oslo for å arbeide ved Christiania Bryggeri. I 1877 startet de Ringnes Bryggeri i samarbeid med Axel Heiberg. De to brødrene styrte selv med den daglige driften av bryggeriet, og det var Ellef som hadde ansvar for forretningene utad. Etter at Amund døde i 1907 sto Ellef alene for driften av bryggeriet.
Sammen med sin bror, Axel Heiberg og Thomas Fearnley dannet Ellef rederikomiteen som sto bak Fridtjof Nansens polferd og Otto Sverdrups «Fram»-ekspedisjon. Til minne om dette fikk han en øy i det nå kanadiske arkipel oppkalt etter seg, Ellef Ringnes' øy, på samme vis som sin bror Axel. De donerte også statuene av Henrik Ibsen og Bjørnstjerne Bjørnson utenfor Nationaltheatret. Ringnes ble i 1908 utnevnt til kommandør av 1. klasse av St. Olavs Orden.
Ellef Ringnes ligger gravlagt på vestre del av Vår Frelsers gravlund i Oslo.
Ellef Ringnes er bestefar til forfatteren og journalisten Haagen Ringnes og oldefar til eiendomsinvestoren og Oslo-patrioten Christian Ringnes.


== Referanser ==