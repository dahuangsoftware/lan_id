Arizona Daily Star er den største morgenavisa i Tucson og omkringliggende distrikter i sørlige del av Arizona i USA. Opplaget er på 96,682 på ukedager, 116,010 lørdager og 154,715 søndager i 2012. Arizona Daily Star er i fullformat.
Avisa ble etablert i 1879, da Tucson var hovedstad i Arizona. etter å ha vært eid av Pulitzer Inc fra 1971 ble den en del av Lee Enterprises i 2005, da dette selskapet kjøpte opp Pulitzer Inc.
Avisa er eneste søndagsavis i Tucson, på ukedagene samarbeidet den med Tucson Citizen, som var en ettermiddagsavis, men som nå bare er nettavis. Selv om de to avisene samarbeidet om produksjon og administrasjon, hadde de egne redaksjonslokaler og egne redaksjoner. Men Arizona Daily Star har en svært liten stab selv om den har sunn fortjeneste og monopol i Tucson-området. Nyhetsdekningen blir vurdert som tynn, og avisa har ikke eget kontor i delstatshovedstaden Phoenix, men støtter seg på eksterne nyhetstjenester.


== Referanser ==


== Eksterne lenker ==
Arizona Daily Stars offisielle nettsted