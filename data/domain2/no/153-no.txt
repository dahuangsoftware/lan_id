En glødeplugg er en elektrisk anordning i en dieselmotor for å forhåndsvarme drivstoffet i sylinderen for at den skal antennes. Når motoren er startet så kobles glødepluggene ut og dieselen selvantennes på grunn av temperaturen motoren opparbeider seg. De aller fleste dieselmotorer må ha en eller annen form for å forvarme innsugsluften, slik at dieselen antennes lettere etter å ha blitt sprøytet inn i forbrenningskammeret (direkteinnsprøytning) ved kaldstart. Dette besørges vanligvis av en glødeplugg i toppen av hver sylinder, eller en gløde-/varmespiral i innsugsmanifolden på et lignende konsept som tennplugger i en bensinmotor.
Når motoren har kommet i gang og fått gå noen sekunder, så er ikke behovet for ekstern oppvarming av innsugsluften lenger til stede, da dette besørges av motorens egen arbeidstemperatur som oppstår pga. dieselmotorens høye kompresjon og arbeidstrykk.