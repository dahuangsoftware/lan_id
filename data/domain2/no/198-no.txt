Eurovision Song Contest 1991 var den 36. utgaven av Eurovision Song Contest, EBUs årlige sangkonkurranse for organisasjonens medlemmer. Konkurransen ble arrangert av den italienske kringkasteren Rai lørdag 4. mai 1991. Finalen skulle egentlig ha vært arrangert i Sanremo i Italia, men den ble flyttet til Cinecittà i Roma et par måneder før konkurransen. Årsaken skal ha vært Gulfkrigen og den økende uroen i nabolandet Jugoslavia, og Rai anså Roma for å være et tryggere sted å arrangere konkurransen. Programledere var Gigliola Cinquetti og Toto Cutugno. Nederland valgte å stå over konkurransen, siden finalen falt på landets minnedag for ofrene fra andre verdenskrig. I stedet tok Malta den ledige plassen og kom tilbake etter 16 års fravær. Avstemningen ble svært spennende, og både Sverige og Frankrike endte på førsteplass med 146 poeng. Etter å ha telt antall toppoeng, ble Sverige utropt som vinner med Carola og «Fångad av en stormvind». Norge var representert av gruppa Just 4 Fun og sangen «Mrs. Thompson». Bidraget var internt utvalgt av NRK etter at kringkasteren avlyste Melodi Grand Prix kort tid før den norske finalen. Dette fremdeles det eneste norske bidraget som ikke har deltatt i en Melodi Grand Prix-finale. I Roma ble Norge nummer 17 av 22 med 14 poeng.


== Bakgrunn ==
Grunnet Gulfkrigen og indre uroligheter i Jugoslavia, bestemte Rai at konkurransen skulle flyttes fra Sanremo til Roma, hvilket ble ansett for å være tryggest. Sverige tok sin tredje seier dette året, og Nederland deltok ikke som følge av at 4. mai var minnedag for dem som falt under andre verdenskrig.
På grunn av flyttingen, som også skjedde kort tid før konkurransen, så det ut som Rai ikke var helt klare for showet. Programlederne var Gigliola Cinquetti og Toto Cutugno, fjorårets vinner. Sistnevnte hadde flere ganger problemer med uttale av sangtitler, navn på artister og låtskrivere.
Etter avstemningen sto Sverige og Frankrike med like mange poeng, og dette ble dermed første og foreløpig siste gang man har måttet ta i bruk reglene som avgjør hvem som vinner ved stemmelikhet. Da fire land fikk like mange poeng i 1969, var det ikke innført noen regler for dette, og alle fire landene ble kåret til vinnere. I 1991 var regelen at man skulle hvor mange tolvere hvert av landene hadde fått. Sverige og Frankrike hadde like mange tolvere, derfor telte man tierne. Sverige hadde flere tiere enn Frankrike, og Carola og «Fångad av en stormvind» ble derfor utropt til vinner. Hadde dagens regelverk ved stemmelikhet vært i bruk på den tiden, ville Frankrike ha vunnet.
Det ble ikke arrangert noen norsk finale dette året, og det norske bidraget Just 4 Fun og «Mrs. Thompson» ble plukket ut internt av NRK. Just 4 Fun ble til slutt nummer 17.


== Deltakere ==


== Poengtavle ==
Tavla er ordnet etter stemmerekkefølgen i finalen.


=== 12 poeng ===
Hvert land ga 12 poeng til sin favoritt. Under er en oversikt over alle 12-poengere som ble avgitt under avstemningen.


== Kommentatorer, dirigenter og poengopplesere ==
Hvert deltakerland hadde egne dirigenter samt kommentatorer som formidlet informasjon og hendelser direkte til seerne hjemme. John Andreassen og Jahn Teigen var norske kommentatorer for NRK Fjernsynet og NRK P2. Oversikt over kommentatorer, dirigenter og poengopplesere under Eurovision Song Contest 1991:


== Referanser ==


== Eksterne lenker ==
Offisiell nettside for Eurovision Song Contest
Eurovision Song Contest 1991