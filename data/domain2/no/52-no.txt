Mali Steiro Tronsmoen (født 24. august 1983 i Tromsø) er en norsk politiker fra Sosialistisk Venstreparti. Hun var fra 2008 til 2010 leder i Sosialistisk Ungdom på landsbasis. Hun har vært vararepresentant til Fylkestinget i Vest-Agder 2011–2015. I februar 2017 ble hun nominert til 1. plassen på SVs stortingsliste i Vest-Agder. Hun har tidligere vært medlem av Internasjonalt utvalg for ungdomspartiet, og var tidligere leder i Fellesutvalget for Palestina. Som deltaker i u-lederprogrammet til Sosialistisk Ungdom har hun vært i Colombia, Nicaragua og El Salvador i Mellom-Amerika.
Hun er opprinnelig fra Tromsø, men vokste opp på Hamar. Hun flyttet i 2007 til Kristiansand og tok lærerutdanning ved Universitetet i Agder. Tronsmoen har siden 2010 jobbet som lærer på Oddemarka skole i Kristiansand. Hun er gift og har to barn.
Etter hun ble stortingskandidat for SV i Vest-Agder har hun profilert seg på blant annet fattigdom, billigere tannhelse, en mer praktisk skole og sammenkobling av Sørlandsbanen og Vestfoldbanen.


== Referanser ==


== Eksterne lenker ==
(en) Kategori:Mali Steiro Tronsmoen – bilder, video eller lyd på Wikimedia Commons