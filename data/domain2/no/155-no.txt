Lillhärdal er et tettsted i den sørlige delen av Härjedalen kommune i Jämtlands län i landskapet Härjedalen i Sverige. I 2010 hadde tettstedet 335 innbyggere og et areal på 1,15 km².
Lillhärdal anses å være stedet hvor den første herjedalingen, Herjulf Hornbryter, bosatte seg. Det er foretatt arkeologiske utgravninger utenfor byen som man tror bekrefter dette. Herjulfs statue står midt i byen, sammen med sin fru Helga.
Byen er i dag mest kjent på grunn av Jan Guillous TV-serie Häxornas tid. I Lillhärdal startet de svenske hekseprosessene på 1600-tallet, gjennom Gjertrud Svensdotters anklage mot Marit Jonsdotter 1668, hvor seks kvinner mistet livet. På Spångmyrholmen, hvor heksene ble brent, finnes i dag et minnemonument over disse tragiske hendelser. Det finnes et historisk museum i Lillhärdal som forteller om hekseprosessene. Om sommeren kan man også foreta opplevelsesturer rundt Lillhärdals historiske steder.


== Kjente personer fra Lillhärdal ==
Anna Carin Olofsson – skiskytter, OL-gull- og sølvmedaljevinner i 2006


== Referanser ==


== Eksterne lenker ==
Lillhardal.se Nettsted for Lillhärdal
Härjedalen kommune