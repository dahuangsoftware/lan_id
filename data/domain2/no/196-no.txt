Maureen O'Sullivan (født 17. mai 1911 i Irland, død 23. juni 1998 i Arizona, USA) var en irsk skuespillerinne som ble ansett som Irlands første filmstjerne. Hun debuterte som skuespiller i 1930 med filmene So This Is London og Just Imagine.
Over en 64 år lang karriere var hun med i nesten 100 filmer, TV-serier, TV-filmer og TV-programmer. Maureen O´Sulllivan spilte bl.a. i 6 Tarzan-filmer i rollen som Jane Parker på 30- og 40-tallet. Der ble den udødelige replikken; «Me Tarzan – you Jane» framført.
Hun var gift to ganger. Først med skuespiller John Farrow til han døde i 1963. Skuespiller Mia Farrow er et av dette ekteskapets syv barn. I 1983 giftet hun seg med James Cushing og dette ekteskapet varte til hun døde i 1998. Hun har fått en stjerne på Hollywood Walk of Fame ved 6541 Hollywood Boulevard.


== Filmografi (utvalg) ==
1935 – Anna Karenina


== Eksterne lenker ==
Maureen O'Sullivans offisielle nettsted
(en) Kategori:Maureen O'Sullivan – bilder, video eller lyd på Wikimedia Commons
(en) Maureen O'Sullivan – galleri av bilder, video eller lyd på Wikimedia Commons
(en) Maureen O'Sullivans profil på Internet Movie Database
(sv) Maureen O'Sullivans profil i Svensk Filmdatabas
(en) Maureen O'Sullivans profil på AllMovie