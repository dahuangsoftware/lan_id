Markuskirken er en kirke som ligger i Björkhagen, en forstad til Stockholm. Den er oppført på gammel sjøbunn i den bjerkelunden som har gitt bydelen navn.
Markuskirken er tegnet av den svenske arkitekten Sigurd Lewerentz etter en arkitektkonkurranse i 1955 og oppført 1958–1963. Innvielsen av menigheten ble foretatt 8. mai 1960 i provisoriske lokaler.
Sammen med arkitektens andre kirke Sankt Petri regnes den som en av høydepunktene i 1900-tallets brutalistiske arkitektur i Sverige.
Byggearbeidet startet 29. mars 1958 og arbeidet med Markuskirken ble et uvanlig prosjekt. Det ble etablert en gammeldags bygghytte hvor arkitekten var til stede daglig og ledet arbeidet. Lewerentz oppmerksomhett var spesielt rettet mot murernes arbeid.


== Bygningen ==
I Markuskirken benyttet Lewerentz for første gang karmløse vinduer. Isolerglassrutene ble satt direkte inn i muråpningen. Det finnes ingen dørkarmer, sokler eller gesimser og de elektriske ledningene er lagt synlige utenpå murverket og inngir et eget arkitektonisk uttrykk. Malingen er ytterst sparsom, utskikten domineres av naturmaterialer, tegl fra Helsingborgs Ångtegelbruk, gulvklinker fra Höganäs, limtre og kryssfinér. Mesteparten av belysningsarmatur og benkene er formgitt av Lewerentz selv.
Utsmykkingen i Markuskirken ble skapt av kunstnerparet Barbro og Robert Nilsson. De formga blant annet de to billedvevene bak alteret og krusifikset. Kirkesølvet, lysestaker og bronseplatten i treporten er av Robert Nilsson, det samme er en klinkerrelieff i fasaden ovenfor porten.
Kirken har egen bygning med fire kirkeklokker som ringes manuelt. En femte klokke er plassert utenfor kirkeporten. På utsiden av kirken er det anlagt en dam med en bronsefontene – Lotusblomman – som er laget av Robert Nilsson.
Kirken vakte oppmerksomhet allerede mens den ble oppført og i 1962 fikk Sigurd Lewerentz den første Kasper Salin-prisen som ble utdelt.


== Litteratur og kilder ==
Sigurd Lewerentz, arkitekt, Byggförlaget 1985


== Eksterne lenker ==
(en) Kategori:Markuskyrkan – bilder, video eller lyd på Wikimedia Commons
(en) Markuskyrkan – galleri av bilder, video eller lyd på Wikimedia Commons
Svenska kyrkan - Markuskyrkan
Bilder og tegninger