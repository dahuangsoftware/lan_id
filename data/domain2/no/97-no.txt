9. etappe av Giro d'Italia 2012 var en flat etappe som strakte seg over 166 km. Rittet endte i en massespurt, der Francisco Ventoso til slutt vant. I spurten ble flere av de store sprinterne som Mark Cavendish og Matthew Goss hindret av velt i siste sving før mål. Det skjedde ingen endringer sammenlagt i noen av konkurransene om trøyer. Norske Alexander Kristoff hang godt med til oppløpet, men han tapte mye fart i velten i siste sving og ble hindret på oppløpet, men kjørte inn til en 6.-plass. Gabriel Rasch kom inn i en mindre gruppe bak hovedfeltet.


== Eksterne lenker ==
(en) Resultater på gazzetta.it
(it) Resultater på gazzetta.it