Ting (av norrønt þing) var i norrøne tider en folkeforsamling hvor folket utøvet dømmende og lovgivende makt.
Ordet lever videre i politiske forsamlinger som allting, storting, folketing, sameting, odelsting, lagting og landsting, og i domstoler som tingretten, Borgarting, Eidsivating, Frostating og Gulating.


== Tingsteder ==
Et tingsted ble gjerne bare kalt for «tinget» og plassert på kjente og synlige steder. Det var naturlig å finne et åpent område, eller slette, gjerne med et høydedrag, eller en haug som samlingspunkt. En haug, eller en voll, gav talerne, dommerne eller predikantene god oversikt over forsamlingen og landskapet rundt.
Tingsteder kunne også plasseres i forbindelse med gravhauger og andre gravsteder. Slike steder ble i middelalderen gjerne ansett som hellige, og var naturlige steder for religiøse samlinger.
Det er flere stedsnavn som viser at et sted trolig har vært et sted for folkesamlinger og ting.


=== Tinghaug ===

Tinghaug er et stedsnavn som viser til at stedet har vært et sted for folkesamling, et tingsted, men gjerne også et sted for kulturelle tilstellinger og religiøse handlinger.
På garden Hauge i Gloppen i Sogn og Fjordane, ligger Vestlandets største tinghaug. «Tinghaugen på Hauge» blir lokalt kalt for Karnilshaugen etter gården den ligger på. På denne haugen er det unike lysforhold ved solhverv som gjør at det trolig var en del religiøs aktivitet her.
Tinghaug i Klepp på Jæren er også et kjent som det høyeste stedet på «Låg-Jæren», med sine 102 meter over havet. Fra haugen er det godt utsyn over Jæren og Nordsjøen. Det lå tidligere en liten gravhaug på toppen av Tinghaug. Området har trolig vært benyttet som tingsted på Midt-Jæren.


=== Tingvoll ===
Tingvoll er et stedsnavn samme opphav. Tingvoll er en kommune på Nordmøre i Møre og Romsdal. Tingvoll var trolig er sentralt tingsted i denne delen av Nordmøre. Det antas at det gamle tingstedet lå hvor den gamle steinkirken Tingvoll kirke ligger idag. Kommunen valgte også «kirketunet som tingsted» som tusenårssted.
Navnet Tynwald er nasjonalforsamlingen på Isle of Man og islandske Þingvellir har begge navn som er avledet fra norrønt språk, Þingvǫll (tingvoll).


== Se også ==
Gulatinget
Frostatinget
Eidsivatinget
Borgartinget
Mostratinget


== Referanser ==


== Eksterne lenker ==
Gulatinget, Tusenårsstaden i Sogn og Fjordane
Tingstader - Oppdag demokratiets vogge i vikingenes land