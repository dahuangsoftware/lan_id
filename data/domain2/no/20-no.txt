Emlyn Walter Hughes (født 28. august 1947 i Barrow-in-Furness, død 9. november 2004) var en engelsk fotballspiller. Han spilte og var kaptein for Liverpool på 1970-tallet etter at han kom dit fra Blackpool i 1967. Han ble i 1977 kåret til Football Writers' Association Footballer of the Year.
I sin tid i Liverpool vant han 4 ligamesterskap, 1 FA-Cuptittel, 2 UEFA-Cuptitler og 2 Europacuptitler. Han var førstevalget som midtstopper for Det engelske herrelandslaget i fotball.
Han forlot Liverpool i 1979 og gikk til Wolverhampton Wanderers og vant i 1980 Ligacupen med Wolverhampton som var den eneste cupen han ikke vant med Liverpool.
Han døde 9. november 2004 i sitt hjem i Sheffield 57 år gammel, han ble hedret med et minutts stillhet på Anfield da Liverpool spilte mot Middlesbrough i Carling Cup 2004.
Hughes var offiser av Order of the British Empire.


== Eksterne lenker ==
(en) Emlyn Hughesʼ spillerprofil hos FIFA
(en) Emlyn Hughesʼ spillerprofil på national-football-teams.com
(en) Emlyn Hughesʼ spillerprofil på Soccerbase.com
(en) Emlyn Hughesʼ managerprofil på Soccerbase.com
(en) Emlyn Hughesʼ profil hos FootballDatabase.eu