Dona Ruth Anne Torr (28. april 1883 – 1957) var en britisk marxistisk historiker, og en av de fremste innenfor det britiske kommunistpartiets historikergruppe. Foruten hennes oversettelser av mange marxistiske klassikere til engelsk, er hun kanskje best kjent for sin ufullførte biografi over den betydningsfull arbeideraktivisten Tom Mann.


== Liv og virke ==
Hennes far var presten William Torr, sogneprest av Eastham og til sist kannik av Chesterkatedralen. Hun hadde tre søstre og to brødre. Hennes bestefar var John Torr, en rik forretningsmann i Liverpool og medlem av parlamentet for det konservative partiet.
Før det britiske kommunistpartiet ble opprettet arbeidet Torr som bibliotekar i avisen The Daily Herald, ledet av George Lansbury, hvor hun møtte sin framtidige ektefelle Walter Holmes. Som en mindre figur var hun uansett med på å opprette det britiske kommunistpartiet i 1920, deretter arbeidet hun i bakgrunnen, blant annet med utgivelsen av partipublikasjoner. Hun reiste til Moskva som oversetter for den femte kongressen i Den kommunistiske internasjonale hvor forhandlingene i stor grad ble gjort på tysk, hvilket var hennes fremst lingvistiske fag. Hun arbeidet også for Marx-Engels-instituttet hvor hun oversatte til engelsk de sovjetgodkjente tyske språkutgavene av Correspondence of Marx and Engels (London, 1934). Det gjorde hennes navn kjent og respektert innenfor marxistisk sirkler i Storbritannia, og deretter ledet hun forberedelsene av en særskilt faksimileutgave av Karl Marx' Kapitalen. Hennes ektefelle Walter Holmes arbeidet som journalist først for Daily Herald og på 1920-tallet for kommunistpartiet i partiavisen Sunday Worker.
Så tidlig som i 1936 satt Torr det mål å fremme historiske studier av partiet og hun begynte å forberede sin arbeid på sin biografi over Tom Mann, utgitt som foreløpig pamflett i 1936. Grunnet sykdom ble det stort anlagte verket aldri fullført, men et første bind utkom i 1956, ferdigstilt av Christopher Hill og A. L. Morton, som Tom Mann and his Times, vol. 1. Hun var også hovedredaktør på et firebindsverk, History in the making (1948) hvor hun selv skrev første bind, mens de øvrige ble gjort av blant annet Christopher Hill og Eric Hobsbawm. Under krigen skrev hun boken Marxism and War (1943). Allerede i 1954 ble det satt sammen en essaysamling til hennes ære, Democracy and the Labour Movement, redigert av John Saville og andre.


== Eksterne lenker ==
Renton, Dave: The history woman
Verk av eller om Dona Torr i bibliotekene i (WorldCatkatalog)