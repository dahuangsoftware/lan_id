Super Mario 3D World (スーパーマリオ3Dワールド, Super Mario 3D World) er et plattformspill utviklet av Nintendo EAD Tokyo og utgitt av Nintendo på Wii U. Det ble utgitt i november 2013, og er det 6. originale tredimensjonale plattformspillet i Super Mario-serien.


== Spillestil ==
Super Mario 3D World har liknende spillmekanikker som Super Mario 3D Land på Nintendo 3DS, som kombinerer navigasjon i tredimensjonale miljø med nivåoppbygningen fra de todimensjonale Super Mario-spillene. Spillet tillater opp til fire spillere på skjermen samtidig. I 3D World kan spillerne i begynnelsen velge mellom og kontrollere fire ulike karakterer med ulike egenskaper. Figurene er prinsesse Peach, Toad, Mario og Luigi, de samme som i Super Mario Bros. 2. Rosalina fra Super Mario Galaxy kan låses opp senere i spillet. Toad kan løpe raskere enn de andre, men kan ikke hoppe like høyt og faller raskere ned. Peach kan sveve en kort periode gjennom lufta etter et hopp, men løper ikke like raskt. Luigi hopper høyest, men bruker lengre tid på å bremse. Mario har gjennomsnittlig hoppehøyde og løpefart.
3D World introduserer flere nye hjelpemidler til Super Mario-serien, blant annet et kattekostyme som lar karakterene klatre på overflater, et kirsebær som skaper en klone av karakteren og en kanon som lar karakteren skyte prosjektiler.


== Referanser ==


== Eksterne lenker ==
Super Mario 3D Worlds offisielle nettsted
(en) Super Mario 3D World på Internet Movie Database