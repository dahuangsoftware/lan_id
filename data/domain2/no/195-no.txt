Skeisdalen er en omtrent fire kilometer lang dal i Gjemnes kommune. Landbruk er hovednæring i bygda.
Dalen går omtrent rett sørover fra Øre, som ligger ved Batnfjorden. Helt nede ved fjorden ligger Øre kirke og Ørestua.
På Teigen finnes et bygdemuseum.
Lengst inne i dalen, i sør, ligger Larssetra, herfra går en gammel vei (sti) over fjellet til Heggem på Osmarka. Dalen ender i fjellet Dua (798 meter).
Dalen har en forekomst av serpentinitt. Tidligere var det gruvdrift og uttak av blokkstein, men virksomheten er nedlagt.