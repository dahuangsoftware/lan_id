Chi Chunxue (født 4. januar 1998) er en kinesisk langrennsløper, som har sølv på 5 km for jenter ved Vinter-OL for ungdom 2016 på Lillehammer som fremste internasjonale meritt.


== Idrettskarriere ==
2012/13
Chi ble kinesisk ungdomsmester på 10 km i 2013.
2013/14
Hun kom på 4.-plass i et FIS-renn i Enare i Finland i november 2013, på 10 km fri stil. Hun deltok også i verdenscupen denne sesongen, og fikk der en 47.-plass i Stage World Cup-rennet i Val di Fiemme som beste resultat.
2014/15
I februar 2015 vant hun sitt første FIS-renn, da hun vant 5 km fri teknikk i Falun, foran Tanja Karisik og Casey Wright. Hun deltok ved Ski-VM 2015 i Falun, der hun kom på 43.-plass på 30 km fellesstart, 52.-plass på 7,5 + 7,5 km biathlon og 53.-plass i sprinten. I tillegg kom hun på 17.-plass på lagsprinten, der hun gikk sammen med Li Xin.
På nasjonalt nivå vant hun både sprinten og stafetten ved det nasjonale ungdomsmesterskapet på ski.
2015/16
Hun deltok ved Vinter-OL for ungdom 2016, der hun fikk én sølvmedalje. Hun kom på 2.-plass på 5 km fristil, bak Maja Jakunina, men foran Rebecca Immonen. I sprinten ble hun slått ut i kvartfinalen, og i langrennscross nådde hun finalen og endte på 9.-plass.


== Referanser ==


== Eksterne lenker ==
(en) Chi Chunxues profil hos FIS (langrenn)
(en) Profil hos ungdoms-OL 2016 (arkivert)