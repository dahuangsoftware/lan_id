Ecclesiam a Jesu Christo var en apostolisk konstitusjon og en pavelig bulle som ble utstedt av pave Pius VII den 13. september 1821. Bullen slår fast at frimurere må bli gjenstand for ekskommunikasjon på grunn av deres eder om hemmeligholdelse og deres konspirasjoner mot kirken og staten.
Bullen knytter frimureriet sammen med carbonariene, en anti-klerikal, revolusjonær gruppe som var aktiv i Italia. Bullen anklager videre Carbonariene for å utad fremstå som katolikker, mens deres sanne målsetninger ble hevdet å være:
Indifferentisme
Opphevelse av den katolske kirke og innføring av full religionsfrihet
Profanering av Jesus Kristus i deres ritualer
Å forakte og muligens erstatte den katolske kirkens sakramenter
Å konspirere mot pavens overhøyhet
Alle medlemmer av Carbonariene ble gjenstand for ekskommunikasjon, sammen med de som holdt på Carbonarienes hemmeligheter og som fremmet organisasjonens litteratur.