Brenner - historier fra vårt land er en norsk TV-serie med Hans Olav Brenner som programleder. Serien er produsert av NRK og vises på NRK1. Første sesong hadde premiere 7. november 2011, og det er til nå produsert fem sesonger. Serien er en form for dokumentarserie og beskrives av NRK som «Brenner reiser rundt i Norge med en Volvo Amazon fra 1966 på jakt etter folk og fenomener som har endret norsk kultur».
Serien ble kåret til beste magasin- eller livsstilsprogram under Gullruten 2013. I tillegg ble den nominert til samme pris under Gullruten 2014, og Hans Olav Brenner ble nominert til beste mannlige programleder til Gullruten 2012, 2013 og 2014.


== Sesonger ==
Sesong 1: 6 episoder, 07.11.2011 - 12.12.2011
Sesong 2: 6 episoder, 12.03.2012 - 16.04.2012
Sesong 3: 6 episoder, 18.06.2012 - 23.07.2012
Sesong 4: 6 episoder, 07.01.2013 - 11.02.2013
Sesong 5: 4 episoder, 15.01.2014 - 05.02.2014


== Eksterne lenker ==
Brenner - historier fra vårt land på NRK nett-TV
(en) Brenner - historier fra vårt land på Internet Movie Database