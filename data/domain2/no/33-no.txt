Heitor Villa-Lobos (født 5. mars 1887 i Rio de Janeiro, død 17.november 1959) var en brasiliansk komponist.
Han skrev kammermusikk, orkestermusikk, instrumentalmusikk og vokale verker. Han er blitt beskrevet som «den mest betydningsfulle kreative personligheten i brasiliansk musikkunst på 1900-tallet». Villa-Lobos er fortsatt regnet som den mest betydningsfulle latinamerikanske komponisten gjennom tidene. Hans inspirasjon kom både fra brasiliansk folkemusikk og klassisk europeisk musikk.