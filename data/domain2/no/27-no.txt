Diderikke «Dikka» Anette Møller (født 18. juni 1838, død 26. november 1912) var pioner innen kvinners fredsarbeid i Norge fra 1890-årene da det kom i organiserte former.


== Bakgrunn ==
Dikka Møller var datter av grosserer Peter Martin Anker (1801–1863) og Cathrine (Thrine) Olava Nicoline Gløersen (1814–1902) og tilhørte slekten Anker. Hun var søster av skolemannen Herman Anker (1839–1896) og industrimannen Christian August Anker (1840–1912).
Hun giftet seg med Edvard Johannes Møller til Thorsø i 1857. De ble foreldre til Kai Møller som giftet seg med kvinnesakskvinnen Katti Anker Møller.


== Fredsarbeid ==
I Dikka Møllers familie var man levende opptatt av samfunnsspørsmål og politikk og hun selv var opptatt av kvinners rettigheter, Grundtvigianismen og især fredsarbeide. Hun hadde nær kontakt med Bjørnstjerne Bjørnson som ofte var på besøk hos henne.
I 1894 var hun med på å gi ut Det Norske Fredsblad i samarbeid med Bernhard Hanssen, Bjørnstjerne Bjørnson, Arne Garborg og Fredrik Bajer.
Senere stiftet hun Kvindernes Fredsforening, og hun var formann i Norges Fredsforening som var blitt stiftet i 1885 i 1898–1900.


== Referanser ==


== Eksterne lenker ==

Publikasjoner av Dikka Møller i BIBSYS