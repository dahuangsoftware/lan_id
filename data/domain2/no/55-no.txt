St. Ives (kornisk: Porth Ia, betydning «Sankt Ias vik») er en kystby og verdslig sogn i Cornwall i England. Den ligger nord for Penzance og vest for Camborne ved kysten av Det keltiske havet. Den var tidligere avhengig av fiske, men er nå først og fremst et turistmål.

Under Bønnebokopprøret i 1549 var St. Ives åsted for et kjent overgrep. Den engelske Provost Marshall kom til byen, og inviterte borgermesteren, John Payne, til lunsj på et vertshus. På forhånd ba han borgermesteren om å sørge for at det ble reist en galge mens de spiste. Etter måltidet gikk de sammen til galgen, hvor borgermesteren ble hengt ettersom han var katolikk.
Byen ble modernisert etter at jernbanen kom i 1877. Med jernbanen fulgte også den første turismen. Mange av bygningene i sentrum er reist i siste fjerdedel av 1800-tallet.
I 1928 la kunstnerne Alfred Wallis, Ben Nicholson og Christopher Wood grunnlaget for en kunstnerkoloni som fortsatt finnes i St Ives. En avdeling av Tategalleriet åpnet i byen i 1993; Barbara Heptworths museum med en skulpturhage er underlagt galleriet.


== Referanser ==


== Litteratur ==
Paynter, William (1928): Old St Ives: the reminiscences of William Paynter; red. S. Winifred Paynter. St. Ives: James Lanham


== Eksterne lenker ==
(en) Kategori:St Ives, Cornwall – bilder, video eller lyd på Wikimedia Commons
(en) St Ives, Cornwall – galleri av bilder, video eller lyd på Wikimedia Commons
St Ives i Open Directory Project
St. Ives Town Council
St Ives' informasjonssenter