Alexander «Alex» McLeish (født 21. januar 1959 i Barrhead i Renfrewshire) er en skotsk tidligere fotballspiller, som sist var manager for Aston Villa frem til mai 2012. McLeish spilte midtstopper for Aberdeen i storhetstiden på 1980-tallet, der han fikk nærmere 500 ligakamper for klubben og 77 kamper for Skottlands landslag.


== Trenerkarriere ==
McLeish startet sin managerkarriere i de skotske fotballklubbene Motherwell og Hibernian, før han ledet Rangers til to ligamesterskap og fem cupmesterskap på fem sesonger. Deretter var han i ti måneder landslagssjef for Skottlands landslag, som så vidt mislyktes med å kvalifisere seg for Fotball-EM i 2008.
Som en anerkjennelse for hans betydelige bidrag til skotsk idrett fikk McLeish i 2008 et æresdoktorat ved University of Aberdeen.


== Birmingham ==
Han sa videre opp denne jobben i november 2007 for å bli manager for Birmingham City, som spilte i det engelske Premier League på den tiden. Selv om Birmingham rykket ned på slutten av den sesongen, ledet McLeish laget tilbake til Premier League i 2009, avsluttet på niendeplass i 2010, og seier i ligacupen i 2011. Etter Birminghams nedrykk til npower Championship i mai 2011 valgte Alex McLeish å si opp jobben som manager. Søndag den 12. juni 2011 ble det meldt at oppsigelsen skal ha skjedd per e-post til Midlands-klubbens styreformann.


== Aston Villa ==
I tiden etter Birmingham ble det spekulasjoner om at han ville ta over den ledige jobben i Aston Villa, og den 17. juni 2011 ble det klart at han ble ny manager for Aston Villa, dette likte Birmingham og Aston Villa fansen dårlig og Villa supporterne protesterte utenfor Villa Park. Den 14. mai 2012 ble det klart at McLeish hadde fått avskjed i Aston Villa, som endte på en 16.-plass i Premier League 2011/12, kun to poeng over nedrykksplassen.


== Referanser ==


== Eksterne lenker ==
(en) Alex McLeishs profil på Scottish Football Association
(en) Alex McLeishs managerprofil på Transfermarkt
(en) Alex McLeishs spillerprofil på national-football-teams.com
(en) Alex McLeishs managerprofil på Soccerbase.com