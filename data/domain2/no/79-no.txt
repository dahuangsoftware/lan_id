Kermit Weeks (født 14. juli 1953 i Salt Lake City i Utah) er en amerikansk flyentusiast, pilot og samler av fly. Han har drevet luftakrobatikk, konstruert fly og vært foregangsmann i å bevare veteranfly og museale gjenstander. Hans formue stammer fra arvede midler som har skaffet Weeks kapital og ressurser til sin hobby, og til å bevare historiske fly.


== Flysamlingene ==
Weeks har en av de største private samlinger av bevaringsverdige historiske fly i verden, de fleste er samlet i hans fornøyelsespark/flymuseum Fantasy of Flight i Polk City i Florida. Samlingene omfatter mer enn 140 sivile og militare fly, inkludert sjeldne originaler, såvel som replika av historiske fly, slike som Spirit of St. Louis. Han lagt stor vekt på nøyaktige replika og og reproduksjoner. Samlingens Spirit of St. Louis-replika ble utstyrt med en av de få gjenværende operative Wright J-5-motorer. En annen berømt replika i Weeks' samlinger er den ikoniske Gee Bee «Z», et fly for hastighetsrekorder, opprinnelig bygget i 1931 og ødelagt samme år under i et forsøk på å sette verdensrekord i hastighet.


== Referanser ==