Elskede Sputnik (スプートニクの恋人 – Spūtoniku no koibito) er en roman av Haruki Murakami, utgitt i Japan i 1999. Romanen ble utgitt på norsk på Pax Forlag i 2010, oversatt av Magne Tørring.


== Handling og temaer ==
Romanen beskriver et trekantdrama mellom jeg-fortelleren K, en ung jente som ønsker å bli forfatter, Sumire, og en eldre kvinne, Miu. K elsker Sumire, Sumire elsker Miu og Miu kan ikke elske noen. Viktige temaer i romanen er ensomhet, forstillelse og vanskelighetene med å i det hele tatt bli virkelig kjent med andre mennesker.