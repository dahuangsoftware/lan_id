Megan (Megatron) Griffin (forkortet til Meg) er Peter og Lois Griffins eldste barn i den amerikanske animerte TV-serien Family Guy. Hun har to yngre brødre, Chris og Stewie. I seriens første sesong ga Lacey Chabert stemme til henne, mens Mila Kunis gjorde det i de etterfølgende sesongene.
Meg bærer nesten alltid en rosa lue av ull, og briller. Hun er noe kortere enn sin bror Chris. Hun er selvbevisst, om enn feilaktig, om sin framtoning; «Jeg er så feit og stygg», og blir kalt for overvektig i ulike episoder, blant annet en situasjon hvor en tivoliansatt tipper at vekten hennes er «mye». En gjentagende spøk i serien er at hennes utseende får andre folk til bli voldsomt syke.
Meg forsøker desperat å bli en del av skolegjengen, men blir utstøtt i kulden. Ivrig etter godkjennelse blir hun i to episoder uforvarende rekruttert av en religiøs kult, og aksepterer ved en feil en invitasjon til å bli medlem av skolens «Lesbiske forbund».


== Referanser ==