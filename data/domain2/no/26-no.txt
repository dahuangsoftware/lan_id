Hansnes er et tettsted og administrasjonssenteret i Karlsøy kommune i Troms. Tettstedet ligger på nordøstsida av Ringvassøya, ytterst i Langsundet, og har 468 innbyggere per 1. januar 2016. Hansnes ligger omtrent 60 kilometer nord for Tromsø sentrum, cirka en time med bil.
Hansnes har butikker, bensinstasjon, bank, kafé, overnattingsmulighet, båthavn, legesenter, kirke, skole, barnehage og sykehjem. Fra Hansnes er det fergeforbindelse med Vanna, Reinøya og Karlsøya. Ringvassøya har fastlandsforbindelse via Kvalsundtunnelen langs fylkesvei 863 som går fra Kvaløysletta i Tromsø kommune.


== Referanser ==


== Eksterne lenker ==
turliv.no - informasjon og bilder fra båthavna på Hansnes