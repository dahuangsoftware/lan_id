Djembe er en tromme, et musikkinstrument innenfor perkusjonsinstrumentfamilien.
Kroppen er laget av tre og skinnet er gjerne av geit hvor hårene er skrapt av. Kroppen består av to hovedformer, hvor den øverste delen er større enn den nederste.
Instrumentet kan spilles sittende på en stol eller lignende, eller ved å sitte overskrevs med trommen liggende på bakken og skinnet pekende forover. Man spiller kun med hendene og benytter i hovedsak tre forskjellige slag:
Med flat hånd på midten av skinnet (uttales «gung»).
Med de to ytterste leddene på fingrene med fingrene samlet mot den ytterste delen av skinnet (håndflaten treffer kanten på tromma der tromma er nærmest den som spiller) (uttales «gå»/«då»).
Med ringe- og langefinger som slåes/«kastes» sideveis mot kanten av tromma på høyre eller venstre side (åpne fingre borsett fra ringe- og langefinger som holdes sammen, slaget treffer tromma med den siden av ringefingeren som vender mot lillefingeren) (uttales «pa»/«ta»).


== Eksterne lenker ==
«DigitaltMuseum: Søk: 'djembe'».