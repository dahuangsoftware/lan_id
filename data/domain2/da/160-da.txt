Jan Beyer Schmidt-Sørensen (født 17. januar 1958 i Hadsund) er en dansk økonom og erhvervschef ved Aarhus Kommune. 


== Biografi ==
Han er vokset op i Hadsund og Aalborg og blev i 1976 student fra Hasseris Gymnasium. Efterfølgende studerede han økonomi ved Aarhus Universitet. I 1983 blev han cand.oecon. og i 1990 fik han en ph.d. fra Handelshøjskolen i Aarhus. I en periode fra 1983 til 1985 var han adjunktvikar på Aarhus Universitet og faglig sekretær under Statens Samfundsvidenskabelige Forskningsråd. Mellem 1986 til 2001 var han bl.a. Ph.d.-studerende, adjunkt, lektor, institutleder, studieleder og dekan ved Handelshøjskolen i Aarhus. I perioden 2001 til 2004 var han rektor på Handelshøjskolen (nu School of Business and Social Sciences) i Aarhus. I 2005 tiltrådte han i posten som erhvervschef for Aarhus Kommune. 


== Personligt ==
Jan Beyer Schmidt-Sørensen er gift med sognepræst Edith Østergaard ved Ravnsbjergkirken. Sammen har de tre voksne børn.


== Referencer ==