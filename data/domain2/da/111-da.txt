Gabrielle Anne Carteris (født 2. januar 1961) er en græsk-amerikansk skuespillerinde, der er mest kendt for sin rolle som Andrea Zuckerman i de første sæsoner af tv-serien Beverly Hills 90210.


== Biografi ==


=== Opvækst ===
Carteris er født den 2. januar 1961 i Scottsdale, Arizona, USA som datter af Marlene, en ejendomsmægler og Ernest Carteris, en restaurantejer. Hun har en tvillingebror, James. Hun er jødisk . Hendes forældre blev skilt 6 måneder efter hun blev født, hvorefter Carteris' mor flyttede med børnene til San Francisco, Californien, hvor hun oprettede en børnetøjsbutik. Efter at have gået på high schoolen "Marin County" i Californien, fik Carteris øjnene op for skuespil og hun begyndte at studere ballet og var som 16-årig med på en europæisk turné som mimer. Hun dimitterede fra "Sarah Lawrence College" i 1983 med en bachelorgrad i "liberal arts".


=== Karriere ===
I 1990'erne fik Carteris rollen som den ambitiøse skolebladsdirektør Andrea Zuckerman i tv-serien Beverly Hills 90210. Med alderen 29 år, var hun den ældste i gruppen. Hun forlod serien i 1995 og blev vært på sit eget talk show, som kun holdt 1 enkel sæson. I 2003 var hun med i den første sæson af stjernespækket realityshow The Surreal Life. Hendes seneste projekt har været som Elektras stemme i Marvel: Ultimate Alliance. Carteris har også medvirket i den amerikansk udgave af Vild med dans, nemlig Dancing with the Stars.


=== Privat ===
Carteris blev den 3. maj 1992 gift med Charles Isaacs, en børsmægler og de har sammen 2 døtre, Kelsey Rose (født den 11. maj 1994) og Mollie Elizabeth (født den 8. februar 1999).
I 2006 fik Carteris en skade i sit ansigt under optagelserne til en tv-film i Vancouver, Canada, der delvist lammede hendes ansigt og påvirkede hendes udtale i 6 måneder bagefter. Hun er kun 1.55 m høj, og var dermed den laveste af Beverly Hills-gruppen.


== Filmografi ==


== Ekstern kilder/henvisninger ==
Gabrielle Carteris på Internet Movie Database
Gabrielle Carteris i Svensk Filmdatabas
Gabrielle Carteris på AlloCiné
Gabrielle Carteris på AllMovie
Southern, Nathan. (n.d.) "Gabrielle Carteris: Biography." (n.d.). All Movie Guide. Retrieved June 3, 2007.