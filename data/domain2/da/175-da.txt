Heðin Brú, egentlig Hans Jacob Jacobsen (17. august 1901 – 18. maj 1987) var en færøsk forfatter.
Han regnes for én af de mest betydningsfulde romanforfattere på færøsk i sin generation. Hans Feðgar á ferð (Fattigmands ære) er Færøernes bog for 20. århundrede, og han er den mest læste færøske forfatter på Færøerne.
Hans Jacob fødtes 1901 i Skálavík på Sandoy. I sine ungdomsår var han først fisker i 2 år. Derefter flyttede han til Danmark og fik en landbrugsuddannelse. Han vendte derefter tilbage til Færøerne som landbrugsrådgiver. I denne funktion kom han i kontakt med det jævne folk, og det har sat sit præg på hans værker.
Hans første roman Lognbrá udkom 1930 og omtaler en drengs opvækst i en færøsk bygd. Anden del af romanen hedder Fastatøkur (1935), hvor drengen arbejder på en slup som fisker. Begge udkom 1946 under titlen Høgni på dansk.
Feðgar á ferð er Heðin Brús mest betydningsfulde værk og udkom 1940 på færøsk. Den er senere oversat til flere sprog, bl.a. 1962 til dansk (Fattigmandsære), 1966 til tysk (Des armen Mannes Ehre) og 1970 i USA til engelsk (The Old Man and his Sons). Det var den første roman, som blev oversat fra færøsk til engelsk. Romanen handler om Færøernes forandring fra et bondesamfund til en moderne fiskerination og de deraf følgende generationskonflikter.
Leikum fagurt fra 1962 er en satire om færøsk politik mellem første og anden verdenskrig. Handlingen i Men livið lær (1970) udspiller sig i en færøsk bygd i året 1800, og Tað stóra takið (1972) i en bygd omkring 1900. Ved siden af disse romaner udgav han tre novellesamlinger, to Shakespeare-oversættelser og flere andre oversættelser af verdenslitteratur til færøsk. Eventyrsamlingen Ævintýr I – VI (1959-1974) med illustrationer af Elinborg Lützen er et færøsk standardværk.
Ved en lejlighed – på sine gamle dage – sagde han i en tale til danske tilhørere om Færøerne de berømte ord:
Vi bygger ikke dette land af praktiske årsager.
Heðin Brús søn Bárður Jákupsson er en kendt færøsk kunstner og landets førende kunstkritiker. Hans barnebarn Katrin Ottarsdóttir er filminstruktør, manuskriptforfatter og digter.


== Værker ==
Lognbrá (roman). 1930
Fastatøkur (roman). 1935
Fjallaskuggin (noveller). 1936
Fjallaskuggin; illustrationer ved Bárður Jákupsson. Tórshavn: eget forlag, 1967 – 135 s.

(Grái táttur (satirisk vise). I: Sosialurin, 1938 (på internettet)) (også trykt i hans: Endurminningar, 1980)
Feðgar á ferð (roman). Tórshavn: Varðin, 1940 – 160 s.
Flókatrøll (noveller). København: Bókadeild Føroyingafelags, 1948 – 128 s.
Leikum fagurt (roman). Tórshavn: Eget forlag, 1963 – 195 s.
Purkhús (noveller). Tórshavn, 1966.
Men lívið lær (roman). Tórshavn: Varðin, 1970 – 321 s. (sidste udgave fra 2001, ISBN 99918-0-267-3)
Búravnurin (noveller). Tórshavn: Emil Thomsen, 1971 – 128 s.
Tað stóra takið (roman). Tórshavn: Bókagarður, Emil Thomsen, 1972 – 251 s.
Endurminningar (erindringer). Tórshavn: Bókagarður, Emil Thomsen, 1980 – 389 s. (Også som hørbog 2001)


=== Oversættelser af Heðin Brús værker til andre sprog ===
Berättelsen om Högni (Lognbrá og Fastatøkur); på svensk ved Niels Edberg og Sigfrid Lindström. Lund: Gleerups Förlag, 1939 – 440 s.
Högni. Romanzo delle Faer-Öer (Lognbrá og Fastatøkur); på italiensk ved Piero Monaci. Milano: A Mondadori, 1942
Högni (Lognbrá og Fastatøkur); på spansk ved Angel Giménez Ortiz. Barcelona: Hispano Americana de Ediciones, 1946 – 325 s.
Fjeldskyggen , noveller og skitser (Fjallaskuggin); på dansk ved Gunnvá und Povl Skårup. København: Gyldendal, 1963 – 140 s.
Fjällskuggan och andra noveller från Färöarna; udvalg og oversættelse til svensk ved Birgitta Hylin; titelbillede ved Bárður Jákupsson. Stockholm: P.A. Norstedt & Söners förlag, 1981 – 169 s.
Feðgar á ferð (Feðgar á ferð); på islandsk ved Aðalsteinn Sigmundsson. Reykjavík: Víkingsútgáfan, 1941 – 208 s.
Fattigmandsære (Feðgar á ferð); på dansk ved Gunnvá og Povl Skårup; forord ved William Heinesen. København: Gyldendal, 1962 – 146 s.
Fattigfolk på ferde (Feðgar á ferð); på norsk ved Ivar Eskeland; forord ved William Heinesen. Oslo: Det Norske Samlaget, 1964 – 152 s.
Des armen Mannes Ehre (Feðgar á ferð); på tysk ved Alfred Anderau. Zürich: Flamberg, 1966 – 223 s.
nîsarnarsuíngôk / nugterissok (Feðgar á ferð); på grønlandsk ved Jørgen Fleischer. Godthåb: Det Grønlandske Forlag, 1967 – 128 s.
The old man and his sons (Feðgar á ferð); på engelsk ved John F. West; tegninger ved Bárður Jákupsson. New York: Paul S. Eriksson, 1970 – 203 s. ISBN 0-8397-8412-0
Britisk udgave: London: Telegram, 2011 – 166 s. ISBN 978-1-84659-073-3, ebog: ISBN 9781--84659-175-4

Honor biedaka (Feðgar á ferð); på polsk ved Henryk Anders og Maria Krysztofiak. Poznań: Wydawnictwo Poznańskie, 1970 – 154 s.
Ketil und die Wale (Feðgar á ferð); anden tyske oversættelse ved Ernst Walter. Rostock: Hinstorff, 1971 – 192 s.
Fattigmans heder (Feðgar á ferð); på svensk ved Birgitta Hylin. Stockholm: Bokförlaget Pan/Norstedts, 1977 – 137 s.
Vieremä; udvalgte noveller; oversat til finsk af Sirkku Koivu. Otalampi: Sahlgrenin, 1989 - 128 s.
Vater und Sohn unterwegs (Feðgar á ferð); tredje tyske oversættelse ved Richard Kölbl; efterord af Klaus Böldl. Berlin: Guggolz, 2015 – 205 s.
Enkelte noveller:
Niklas Niklái (fra Flókatrøll) (Esperanto 1949, 4 s.) på nettet
The White Church (fra Fjallaskuggin) i: Sven H. Rossel (red.): Christmas in Scandinavia. University of Nebraska Press, 1996 – 182 s. ISBN 0-8032-3907-6 (flere forfattere)


=== Oversættelser ===
Heðin Brú har oversat følgende værker til færøsk.
Anton Tjekhov: Másin. (russ. Чайка. 59 bl. (blev opført men ikke trykt endnu)
Føroyingasøga. Oversættelse sammen med Rikard Long fra oldnordisk. Tórshavn: Skúlabókagrunnurin, 1962 – 105 s.
"William Shakespeare: Harðveðrið". I: Varðin 39, (Tórshavn) 1964 (eng. The Tempest)
William Shakespeare: Hamlet, prinsur av Danmørk. Tórshavn: Varðin, 1969 – 244 s. (eng. Hamlet, Prince of Denmark)
Henrik Ibsen: Hedda Gabler. Sjónleikur í fýra pørtum. Tórshavn: Havnar sjónleikarfelag, 1969 – 108 s.
Knut Hamsun: Vælferðin; tegninger ved Bárður Jákupsson. Tórshavn: Bókagarður, Emil Thomsen, 1972 – 326 s.
Ævintýr; illustrationer ved Elinborg Lützen. Tórshavn: Føroya lærarafelag, 1959-1974 – 6 bind
William Heinesen: Móðir Sjeystjørna; titelbillede ved William Heinesen. Tórshavn: Emil Thomsen, 1975 – 135 s.
William Heinesen: Glataðu spælimenninir; titelbillede ved William Heinesen. Tórshavn: Emil Thomsen, 1975 – 298 s.
Fjodor Mikhajlovitj Dostojevskij: Tey á Steffansleiti. Tórshavn: Emil Thomsen, 1977 – 238 s.
Fjodor Michailowitsch Dostojewski: Karamasov-brøðurnir; titelbillede ved William Heinesen. Tórshavn: Bókagarður, Emil Thomsen, 1978 – 3 bd., IX+452, 382, 458 s. (russ. Братья Карамазовы)
Münchhausen greivi – sigur frá; tegninger ved Zacharias Heinesen. Tórshavn: Føroya lærarafelag, 1978 – 175 s.
Astrid Lindgren: Brøðurnir Leyvuhjarta.Tórshavn: Varðin, 1980 – 242 s. (svensk Bröderna Lejonhjärta)
Brødrene Grimm: Tann stóra ævintýrbókin. Tórshavn: Føroya lærarafelag, 1981 – 125 s.
Emily Brontë: Harðförar hæddir; titelbillede ved William Heinesen. Tórshavn: Bókagarður, Emil Thomsen, 1984 – 376 s. (eng. Wuthering Heights)
Astrid Lindgren: Søgur; oversættelser til færøsk ved Heðin Brú et al. Velbastað: Dropin, 1986 – 263 s.
Brøderne Grimm: Ævintýrbókin; oversættelser til færøsk ved Heðin Brú et al. Tórshavn: Føroya lærarafelag, 1989 – 251 s.


== Priser ==
1964: Færøernes litteraturpris (M.A. Jacobsens Heiðursløn)
1964: Statens Kunstfond (for Fjeldskyggen)
1980 sammen med Elinborg Lützen: Tórshavns Byråds Børnebogspris (for Ævintýr I-VI)
1982: Holberg-medaljen


== Litteratur ==
Hedin Brønner: "Heðin Brú: Faroese Novelist". I: The American-Scandinavian Review, LIX, 1971, s. 351-59.
Hedin Brønner: Three Faroese Novelists: An Appreciation of Jørgen-Frantz Jacobsen, William Heinesen and Hedin Bru. New York: Twayne, 1973 (140 s.)
Finnbogi Arge: "Feðgar á ferð. Ein lysing av einum samfelagi í broyting". I: Varðin, XLV, (Tórshavn) 1978, s. 104-21.
W. Glyn Jones: "Types of Determinism in the Work of Heðin Brú and Martin Joensen". I: Skandinavistik, XIV, (Kiel) 1984, s. 21-35.
Jógvan Isaksen: "'Det er umuligt at skrive i et lille samfund'. Heðin Brú 100 år/It is impossible to write in a small community. Heðin Brú´s 100th anniversary". I: Nordisk Litteratur/Nordic Literature, 2003, s. 50-53.
"Eitt hundrað ára minni um Heðin Brú". I: Varðin, 68, (Tórshavn) 2001.
William Heinesen: Jacobsen, Hans Jacob. I: Dansk Biografisk Leksikon, bind 7, Kbh. 1981, S. 175.


== Eksterne henvisninger ==
RIT.fo – Faroese Writers' Association (engelsk)
FLB.fo Færøernes Nationalbilbliotek – Heðin Brú (med værksfortegnelse)
FLB.fo Færøernes Nationalbibliotek – Manuskriptfortegnelse (med nogle billeder)