Hertugdømmet Berg (latin: Ducatus Montensis) var et territorium i det tysk-romerske rige. Området ligger i nutidens Nordrhein-Westfalen.
Grevskabet Berg opstod i 1000-tallet. I 1380 blev landet et hertugdømme. I 1423 fik Berg fælles hertug med Jülich, og området omtales derfor ofte som Jülich-Berg.
I 1806-1813 var området en del af Storhertugdømmet Kleve-Berg, der var en fransk lydstat i Rhinforbundet.
Ved Wienerkongressen i 1815 blev området erhvervet af Preussen.
I tidens løb har hertugdømmet haft forskellige hovedstæder. Fra slutningen af 1300-tallet er landet ofte blevet regeret fra Düsseldorf.
Hertugdømmet Berg har givet navn til det nuværende landskab Bergisches Land.


== Storhertuger af Kleve-Berg ==
Joachim Murat (1806–1808)
Napoleon Bonaparte (1808–1809)
Napoléon Louis Bonaparte (1809–1813)
Regent: Napoléon Bonaparte