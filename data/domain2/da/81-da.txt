Carsten Folke Møller (født 27. februar 1974) er en dansk forfatter.
Han debuterede i 1997 på Gyldendal og udgav en række sjove ungdomsbøger. Fra 2007 har han skrevet ungdomsbøger med mere alvorlige temaer. Eksistentiel ensomhed er et gennemgående tema i de senere ungdomsbøger, ligesom den afgrundsdybe afstand mellem voksnes og unges opfattelse af virkeligheden. Bøgerne anvendes i de ældste folkeskoleklasser og gymnasieskolernes danskundervisning og er meget læste på efterskoler.
I 2011 udkom hans første roman til en voksen målgruppe, "Åbne kort". Den fik bl.a. fire stjerner i Berlingske, der kaldte romanen "et godt billede af de unge voksnes virkelighed anno 2007" .
I 2015 debuterede han som børnebogsforfatter med de første 2 bøger i Vogter-serien, en gyser for børn i alderen 9-12 år. Bøgerne er gennemarbejdet med korte sætninger og lav lix, uden at gå på kompromis med spænding. 3. bog er på vej. Dansk Bibliotekscenter, der rådgiver skoler og biblioteker om læringsmaterialer, anbefaler serien som højtlæsning og selvlæsning til skolernes lavere klassetrin.
Carsten Folke Møller er født og opvokset på Fanø, hvor han også gik i folkeskole. I 1993 blev han student fra Esbjerg Statsskole, og året efter startede han på sin første bog – og på jurastudiet i Århus. Studiet forlod han dog hurtigt, og i 1997 startede han i stedet på Danmarks Journalisthøjskole i Århus. Han blev uddannet på Ritzaus Bureau og var færdig som journalist i 2001. Han arbejdede på TV 2 i 10 år fra 2001-2011, som han forlod for at kunne skrive bøger på fuld tid. Han bor nu i København sammen med sin kæreste, hendes to børn og en kat ved navn Angel.
Carsten Folke Møller fik i december 2008 en blodprop i hjernen, han er kommet ovenpå og skriver og arbejder igen. Han har skrevet en kronik om oplevelsen som blev bragt i Kristeligt Dagblad.


== Bibliografi ==
Kaos, kys og kontanter – en kærligheds-krimi-komedie (Gyldendal 1997)
*knuser dit hjerte* (Gyldendal 1999)
Hold-up (Gyldendal 2000)
I krig og kærlighed ;-) (Gyldendal 2002)
Drenge (bidrag: Et godt udbytte) (Bagland 2006)
For enden af vejen (Lurifaks 2007)
Held i kærlighed/spil (Lurifaks 2009)
Trækfugle (Lurifaks 2010)
Åbne kort (Lurifaks 2011)
Blodbrødre (Lurifaks 2012)
Hævn (Lurifaks 2013)
Battle Mind. At præstere under pres (L&R Business 2013) af Merete Wedell-Wedellsborg i samarbejde med Carsten Folke Møller
Vogterne 1: Øjne i mørket (Lurifaks 2015)
Vogterne 2: Dødens kort (Lurifaks 2015)
Vogterne 3: Spidse tænder (Lurifaks 2016)
Vogterne 4: Onde drømme (Lurifaks 2016)
Første - en tegneserieantologi (Bidrag: Overvågning er tryghed) (2016)


== Eksterne henvisninger ==
Kronik i Kristeligt Dagblad
http://www.carstenfolke.com/p/om-mig.html Biografi fra hjemmeside
Den officielle hjemmeside
http://carstenfolke.tictail.com/


=== Kilder ===