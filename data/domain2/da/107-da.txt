Hvalvík er en færøsk bygd beliggende i en dal på østsiden af Streymoy. I samme dal findes også Streymnes. Stedet har lange hvalfangsttraditioner og er første gang nævnt i Hundebrevet fra slutningen af 1300-tallet. Hvalvík var center i Hvalvíkar kommuna indtil 2005, hvor denne blev indlemmet i Sunda kommuna. Pr. 1. januar 2009 havde Hvalvík 222 indbyggere mod 195 i 1985.


== Kirken i Hvalvík ==
Kirken i Hvalvík er en traditionel trækirke fra 1829, opført da den tidligere kirke fra 1700 blev ødelagt under en storm. Det er den ældst fungerende kirke på Færøerne. Kirken blev bygget af tømmer købt fra et skib, der gik på grund i Saksun i 1829. Konstruktionen er typisk færøsk uden stenfundament. Prædikestolen stammer fra 1609 og stod oprindeligt i domkirken i Tórshavn
Kirken blev afbildet i en færøsk frimærkerække udgivet i 1997.


== Se også ==
Portal:Færøerne


== Eksterne henvisninger ==
Faroeislands.dk: Hvalvík
Stamps.fo – Hvalvík kirke på frimærker
Folkakirkjan.fo – Hvalvík kirke


== Referencer ==