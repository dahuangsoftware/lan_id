Louise Katharina Burgaard Madsen (født 17. oktober 1992 i Esbjerg) er en dansk håndboldspiller, der spiller for FC Midtjylland. Burgaard er venstrehåndet og spiller primært højre back.
Louise Burgaard begyndte at spille håndbold i den lille klub Vinding SF, da hun var omkring fem år, og hun skiftede i 2006 til Fredericia HK, inden hun via KIF Vejen kom til Team Tvis Holstebro i sommeren 2011. Fra Team Tvis Holstebro skiftede hun til Viborg HK i 2013. Inden hun pr. 1 juni 2015 skiftede til FC Midtjylland.
Burgaard har spillet på alle ungdomslandsholdene og var med ved slutrunderne til U/17-EM i 2009, U/18-VM i 2010 og U/19-EM i 2011 – i alle tre slutrunder blev hun udtaget til all stars-holdet. Hun fik debut på det danske A-landshold ved GF World Cup 2011. Da Camilla Dalby blev skadet kort inden VM-slutrunden samme år, fik Burgaard sin slutrundedebut, skønt det var lige før, hun også måtte melde afbud på grund af en skade, som hun pådrog sig i optakten. Den viste sig at være uproblematisk, så slutrundedeltagelsen var sikret.


== Noter ==


== Eksterne henvisninger ==
Spillerprofil, www.teamtvisholstebro.dk (hentet 7. juli 2013)