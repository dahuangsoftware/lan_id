Glaspest dannes især i ældre glasvarer, der er fremstillet af glasformuleringer, som ikke tåler det stærkt basiske miljø i en opvaskemaskine. Under disse betingelser sker en ionbytning i glassets overflade, hvorved bl.a. calcium-ioner fjernes fra glasoverfladen og efterlader små revner/defekter. Dette fører i længden til mælkehvide "belægninger", der ikke kan fjernes (uanset hvilke produkter, der tilbydes på markedet). Glaspest smitter ikke fra glas til glas.