Lars Jørgen Okholm (29. november 1917 – 15. februar 2009), født på Frederiksberg, uddannet civilingeniør og dr. techn., var en dansk ernæringsekspert og forfatter.
I perioden 1967 – 1984 var Okholm leder af FDB's centrallaboratorium, og i den forbindelse begyndte han at skrive bøger om ernæring. Blandt hans bøger var Okholms ABC og Strategi for et bedre liv.


== Bibliografi ==
Strategi for et bedre liv – Om risikofaktorerne bag velfærdssygdomme, kommentarer og gode råd i forbindelse med et bedre liv.
Okholms ABC (1972) – Ernæring og forurening.
Okholms nye ABC (1976) – Hvordan man spiser rigtigt og undgår gift i maden.
Okholms Leksikon – Opslagsbog om vitaminer, mineraler og tilsætningsstoffer med oplysninger om anbefalet daglig tilførsel, mangelsymptomer, behandlingsmuligheder, forebyggelsesdosis m.m..
Fedt nok! – Om stofskiftet, brændstoffer, vitaminer og mineraler, tilsætningsstoffer, kostplaner samt varedeklarationer.
Ny strategi for et bedre liv (1993) Om risikofaktorerne bag velfærdssygdomme som f.eks. åreforkalkning, hjerneblødning, kræft, sukkersyge, overvægt og dårligt immunforsvar og om principper for forebyggelse og behandling.
Okholm 2000 (2000) – Hvorfor er middellevetiden i Danmark lavere end i de lande vi sammenligner os med ?
Okholms Kongeblå (2004) – Skudsmål over Danmarkshistoriens kloge, mindre kloge og rablende regenter fra Gorm Den Gamle til Margrethe den 2., med huskeregler til de vigtigste årstal og begivenheder.


== Okholm slogan ==
Jeg har det godt i dag, det havde jeg også i går, og det har jeg også tænkt mig at have i morgen.


== Ekstern henvisning ==
Helse Nyt – Et bedre liv