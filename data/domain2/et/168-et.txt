Hardi-Erik Roosve (kuni 1939 Rose, 24. märts 1931 Tallinn – 27. detsember 2008) oli Eesti loomakasvatusteadlane.


== Elulugu ==
Hardi-Erik Roosve oli riigiametniku poeg.
Lõpetas 1950 Tallinna 2. Keskkooli, 1955 EPA zootehnikateaduskonna ja 1964 EPA aspirant; põllumajanduskandidaat (1964, EPA), väitekiri "Eesti suurt valget tõugu emiste piimatoodang, piima keemiline koostis ja nende parandamise abinõud". Oli 1955–62 Vana-Võidu loomakasvatustehnikumi eriainete õpetaja, 1964–67 Eesti NSV TA Loomakasvatuse ja Veterinaaria Instituudi seakasvatuse osakonnas noorem- ja vanemteadur, 1967–90 Eesti NSV Kõrg- ja Keskerihariduse Komitees ja Eesti NSV Hariduskomitees inspektor, 1990–98 Eesti Entsüklopeediakirjastuse "Eesti Põllumajandusentsüklopeedia" toimetuse juhataja. Lugenud Tallinna Polütehnilise Instituudis ja TPedI-s põllumajandusaluste ja looduskaitse kursust (vanemõpetaja, alates 1989 dotsent).


== Teadustöö ==
Uurimisvaldkond: seakasvatus. Avaldanud 44 teadustrükist.


== Viited ==


== Teoseid ==
Polli Katsebaasi seakarja kujunemine. // EPA tead tööde kogumik, 27 (1963)
Über den Einsatz von Lysin und Methionin in der Schweinfütterung (kaasautor). // Wiss. Z. der Universität Rostock. 18 (1969) 1–2
Eesti suurt valget tõugu emiste laktatsioonikõverad. // ELVI. tead tööde kogumik, 11 (1967).


== Kirjandus ==
ELVI, 47, 115
Agraarteadus (1991) 2, 214–215.
Eesti teaduse biograafiline leksikon. 3. köide: N–Sap TTEÜ, avaldatud elektrooniliselt 2013
 Käesolevas artiklis on kasutatud "Eesti teaduse biograafilise leksikoni" materjale.