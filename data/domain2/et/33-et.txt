Laama (tib. བླ་མ་ bla ma, 'kõrgeim', skt. गुरु guru 'õpetaja' tõlge) on õpetaja tiitel Tiibeti budismis.
Laama võib olla nii munk kui ka ilmalik õpetaja. Laama mõistet kasutatakse vaid vadžrajaana õpetajate (skt. vajrācārya, tib. rdo rje'i slob dpon) kohta, kellel on olemas tantrates kirjeldatud kvalifikatsioonid vadžrajaana õpetuste edasiandmiseks. Mitte kõik Tiibeti mungad ega ka kõik Tiibeti budistlikud õpetajad (nt ainult filosoofia, mungadistsipliini või muude eksoteeriliste teemade instruktorid (Lobpön, tib. slob dpon)) pole seega laamad.


== Vaata ka ==
dalai-laama
pantšen-laama