Kalli järv ( ka Pühajärv, Kaali järv) on järv Tartumaal, Praagalt 6 km lõuna pool. Kalli järvest umbes 2 km kagu pool asub Leegu järv.
Kalli järv on umbes 176 ha suurune järv, mille suurim sügavus ei ületa 1,4 meetrit.
Järv on tugeva läbivooluga: sisse voolavad Peravalla jõgi, kevaditi Säärepa oja, samuti valgub järve vett soost. Väljavool toimub Kalli jõe kaudu Emajõkke.
Järve vesi on orgaaniliste ainete rohkuse ja rauaühendite suure sisalduse tõttu kollakaspruun ja väga vähe läbipaistev.
Taimestik on liigivaene, peamiselt kasvavad seal makrofüüdid. Järve kallastel kasvab rohkelt järvekaislit, vähem pilliroogu ja kõõluslehte.
Järve kalastik sõltub Peipsi järvest sisse tulevate ja sinna rändavate kalade hulgast.