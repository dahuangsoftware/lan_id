"Battlefield Vietnam" on FPS-mäng ja osa Battlefieldi seeriast, olles järg Battlefield 1942'le. Mängu arendas rootsi firma Digital Illusions CE ja see avaldati Electronic Arts'i poolt. Mäng leiab aset Vietnami sõja ajal ja mitmed selle kaardid põhinevad ajaloolistel sündmustel nagu Ho Chi Minhi rada, Saigoni langemine, Ia Drangi lahing, Khe Sanhi lahing jne. 15. märtsil 2006 taasavaldas EA mängu kaasajastatud versiooni Battlefield Vietnam: Redux, mis sisaldas uusi sõidukeid, kaarte ja EA poolt loodud Teise maailmasõda modifikatsiooni. 31. märtsil 2014 sulgeti mitmikmängu peaserverid seoses GameSpy teenuse kinnipanekuga. Mitmikmäng on siiski võimalik, luues otsese ühenduse konkreetse serveriga.


== Mängu sisu ==
Battlefield Vietnam sarnaneb mängija ülesannetelt üsnagi nagu Battlefield 1942'le. Enamustel kaartidel on ülesandeks vallutada vastaste kontrollpunktid, mis lubavad meeskonna liikmetel mobiilsemalt kaartil orienteeruda ning annavad meeskonna kasutusse rohkem sõidukeid. Nagu teistes Battlefieldi mängudes, on ka Vietnamis oluline roll nn. "piletisüsteemil", mis määrab tihti võitija ja kaotaja.
Mängu kaheks vastastikku olevaks meeskonnaks on Ameerika Ühendriigid, esindatud merejalaväe, maaväe ja mereväega, ja Lõuna-Vietnam, esindatud Vietnami Vabariigi armeega ning vastasteks Põhja-Vietnam, esindatud Việt Cộngiga.
Mäng sisaldab samuti paljusid ajaloolisi relvu ja sõidukeid, näiteks AH-1 Cobra, Mil Mi-8 & Huey helikopterid, F-4 Phantom II, MiG-17, MiG-21 hävituslennukid, M551 Sheridan, M48 Patton, T-54 tankid jne. Samuti kasutab mäng mitmeid ajastukohaseid laule.


== Modifikatsioonid ==
Mängule on loodud ka mitmeid modifikatsioone, üks neist arendatud mängu enda loojate poolt ning kannab nime Battlefield: Vietnam World War II Mod. Modifikatsioon koosneb Battlefield 1942 kaartidest mis on graafiliselt uuendatud. Samuti on lisatud mõningaid uusi relvu nagu leegiheitja ja miinipilduja. Üks populaarsemaid kogukonna poolt loodud modifikatsioone on Battlefield Balkans 1992-1995, mis käsitleb Jugoslaavia sõdu. Mängija saab valida antud sõdades kasutatud relvade ja fraktsioonide vahelt, näiteks Bosnia, Horvaatia, Serbia ja Jugoslaavia armeed. Lisaks saab mängida Bosnia mudžahiidina ja Horvaatia Kaitsenõukogu liikmena.


== Kriitikute hinnangud ==
Ülevaadete kataloog Metacriticu järgi on "üldiselt soosivad" hinnangud, kogudes 84 punkti 100'st 48 ülevaate põhjal.