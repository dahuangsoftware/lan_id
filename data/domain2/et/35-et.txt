Benckendorff (vene k. Бенкендорф) on baltisaksa rae- ja aadlisuguvõsa.
Esimeseks teadaolevaks suguvõsa liikmeks oli Salzwedelist pärit Andras Benckendorff, kes teenis Poola sõjaväes ja asus elama Riiga. Tema poeg Johann Benckendorff (surnud 1615) oli juba Riia raehärra. Viimase pojapoeg Johann Benckendorff (1626–1680) oli Riia raehärra ja bürgermeister, ning tõsteti aadliseisusse 1674. aastal (vastavalt 1660. aasta Rootsi aadliseadusele andis rae vanembürgermeistri ametikoht päriliku aadliseisundi).
1765. aastal immatrikuleeriti suguvõsa Liivimaa ja 1773. aastal Eestimaa rüütelkonna aadlimatriklisse.
Alexander von Benckendorff koos oma järglastega sai 8. novembril 1832 keiser Nikolai I-lt Venemaa Keisririigi krahvitiitli, kuid kuna tal puudusid meessoost järglased, siis 15. novembril 1832 laienes krahvitiitel ka tema vennapojale Konstantin von Benckendorffile ning viimase meessoost järglastele.
Suguvõsale kuulusid eri aegadel Kiltsi (Aß), Vorsti (Sternhof), Keila-Joa (Schloß Fall), Meremõisa (Merremois), Kehtna (Kechtel), Kabala (Kappel), Varangu (Warrang), Liigvalla (Löwenwolde), Jäneda (Jendel) ja mitmed muud mõisad.


== Suguvõsa liikmeid ==
Johann I (Hans) Benckendorff (maetud 1615), Riia raehärra
Johann II Benckendorff (surnud 1636), Riia raehärra, maafoogt 1625
Johann III von Benckendorff (1626–1680), Riia raehärra ja bürgermeister 1669–1680, Riia konsistooriumi juhi asemik
Konrad Johann von Benckendorff (1661–1699)
Johann IV von Benckendorff (1659–1727), Riia raehärra ja bürgermeister 1710–1719, viimane Riia linnusekrahv, Liivimaa asekuberner (1721–)
Johann von Benckendorff (1684–1717)
Johann von Benckendorff (surn. 1765) (Иван Иванович Б.), kes suri lastetuna

Johann Michael von Benckendorff (Hermann von Benkendorff) (1720–1775), Venemaa sõjaväelane, Tallinna ülemkomandant (1762–1775) (vene Иван Иванович Б.)
Christoph von Benckendorff (1749–1823), Venemaa sõjaväelane, Liivimaa sõjakuberner (1797) Riia sõjakuberner (1796–1799) (Христофор Иванович Б.)Krahv Alexander von Benckendorff (1781–1844), Venemaa sõjaväelane ja riigitegelane (Александр Христофорович Б.)
Maria, abielus Maria Aleksandrovna Volkonskaja (1820–1880), Keila-Joa mõisa pärijanna, Peeter Volkonski esivanem

Konstantin von Benckendorff (1784–1828), Venemaa sõjaväelane ja diplomaat (vene Константин Христофорович Б.)
Krahv Konstantin von Benckendorff (1817–1858), Venemaa sõjaväelane ja diplomaat (vene Константин Константинович Б.)
Krahv Alexander von Benckendorff (1849–1916), Venemaa riigitegelane ja diplomaat Londonis (vene Александр Константинович Б.)
Krahv Konstantin Aleksandrovitš Benckendorf (1880–1959), Vene SFNV delegatsiooni sõjaline mereväe ekspert Tartu rahulepingu läbirääkimistel;

Krahv Paul von Benckendorff (1853–1921), Venemaa ülemõuemarssal (vene Павел Константинович Б.)
Natalie von Benckendorff (1854–1931), Malta ordu daam, abiellus Preisi poliitiku, Hatzfeldti vürsti ja Trachenbergi hertsogi Hermanniga (saksa Hermann von Hatzfeldt)

Katharina Alexandra Dorothea, abielus Dorothea von Lieven (1785–1857), Euroopa suurilmadaam, Püha Katariina ordeni kavaler (ru)

Katherina Christiana (1750–1785), abiellus Jägala mõisniku Adam Ludwig von Breverniga (1757–1823)
Hermann Johann von Benckendorff (1751–1800), kreisimarssal, Kiltsi ja Vorsti mõisnik, Tallinna ülemkomandant 1771–1775 (Ермолай Иванович Б.)
Paul Friedrich von Benckendorff (1784–1841), baltisaksa poliitik
Hermann von Benckendorff (1815–1883), baltisaksa poliitik
Alexander von Benckendorff (1846–1910), Jäneda mõisnik
Hans von Benckendorff (1882–1919), Jäneda lossi rajaja, abiellus 1911. a. Maria Zakrevskajaga (1893–1974), kes abiellus hiljem Nikolai von Budbergiga [1], sai Eesti kodakondsuse ja hiljem oli R. H. Bruce Lockharti, Maksim Gorki ja Herbert Wellsi lähedane

Alexander von Benckendorff (1819–1851), vene sõjaväelane (Александр Павлович Б.)
Dmitri von Benckendorff (1844–1917), vene riigitegelane ja kunstnik (Дмитрий Александрович Б.)
Alexander von Benckendorff (1848–1915), vene sõjaväelane, kindralleitnant, mõisnik Podoolia kubermangus (Александр Александрович Б.)

Georg Christian von Benckendorff (1754–1790), alampolkovnik, hukkus Hamina lahingus, meesliin kustus (Егор Иванович Б.)
Johann (Hans) von Benckendorff (1763–1841), Vinogradovo mõisnik Moskva kubermangus, nn Moskva haru esivanem (Иван Иванович Б.)
Alexander von Benckendorff (1800–1873), Krasnopolje mõisnik, Mogiljovi kubermangus
Michael von Benckendorff (1840–1904), petrooleumi- ja naftaettevõtte Benkendorff (vene "Торговый дом Бенкендорф и Ко") asutaja Bakuus (Михаил Александрович Б.)

Woldemar Christian von Benckendorff (1807–1864), Starina mõisnik, Kaluga kubermangus


== Viited ==


== Kirjandus ==
August Wilhelm Hupel: 11. Benckendorff – Materialen zu einer estländischen Adelsgeschichte ("Nordische Miscellaneen" St. 18–19), Riga: Hartknoch 1789, lk. 42–45
Genealogisches Handbuch der baltischen Ritterschaften, Teil 2: Estland, Bd.:3, Görlitz, 1930, lk.28–36, Parandused {{BSB|00000601,00424|lk. 9]


== Välislingid ==
Ülevaade suguvõsast (vene keeles)
Benckendorffide portreed (vene keeles)