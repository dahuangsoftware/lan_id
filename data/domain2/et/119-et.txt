Narva Postiljon on Narvas alates 24. jaanuarist 2004 ilmuv ajaleht.
Leht ilmub üks kord nädalas, laupäeviti.
Narva Postiljon on praegu ainuke eestikeelne perioodiliselt ilmuv ajaleht Narvas.
Lehe väljaandjad on OÜ NG-Leht ja Sihtasutus Pro Narva. OÜ NG-Leht annab välja ka kaks korda nädalas ilmuvat venekeelset ajalehte Narvskaja Gazeta, mis on Narva Postiljoni emaleht.
Narvskaja Gazeta ja Narva Postiljoni ühine peatoimetaja on Sergei Stepanov. Esimene Narva Postiljoni tegevtoimetaja on Tanel Mazur.
Narva Postiljon vahetab materjali ja teeb muud koostööd üle-eestilise päevalehega Eesti Päevaleht.
Narvas ilmus nõukogude perioodil eestikeelne ajaleht Narva Tööline (1940–1941, 1953–1962), mis suleti väidetavalt lugejate vähesuse tõttu. Hiljem ei ole kuni Narva Postiljoni ilmumahakkamiseni Narvas eestikeelset perioodiliselt ilmuvat ajalehte olnud.
Et ajaleht Narvskaja Gazeta ilmus nõukogude ajal nime Narvski Rabotši all ja see oli omakorda Narva Töölise emaleht, siis peab ka Narva Postiljon ennast kaudselt Narva Töölise järglaseks.