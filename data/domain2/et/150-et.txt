Valeri Kois (sündinud 10. juunil 1950 Tallinnas) on Eesti poliitik.
Ta sündis Tallinnas, kuid õige pea kolisid vanemad Leningradi oblastisse, kus ta lõpetas keskkooli ja ehitusinseneride instituudi. Aastast 1976 (pärast sõjaväeteenistust) asus ta elama Kohtla-Järvele.
Kohtla-Järvel töötas ta alguses Kohtla-Järve Teede Remondi ja Ehituse Valitsuses. Aasta 1990 alguses oli ta EKP Kohtla-Järve Rajoonikomitee sekretär.
Aastatel 1990–1992 oli ta Eesti Vabariigi Ülemnõukogu saadik. 20. augustil 1991 hääletas ta Eesti iseseisvuse taastamise poolt.
Praegu tegutseb ta Kuremäel füüsilisest isikust ettevõtjana.


== Tunnustused ==
2002 Riigivapi V klassi teenetemärk
2006 Riigivapi III klassi teenetemärk


== Kirjandus ==
Ajaleht Leninlik Lipp 1. märts 1990.