Humpy Koneru (indiapäraselt Koneru Humpy; sündinud 31. märtsil 1987 Gudivadas, Andhra Pradeshi osariigis Indias) on India rahvusvaheline suurmeister males. Jaanuaris 2010 oli tema FIDE Elo skoor 2614, kolmandal kohal maailma naismaletajate seas. 2007. aastal möödus ta Susan Polgari (Zsuzsa Polgári) skoorist 2577, tõustes maailma ajaloos naismaletajate seas teisele kohale. Temast sai ka maailma teine naismaletaja, kes pärast Judit Polgári ületas Elo skoori 2600. Koneru tippreiting oli 2623 juulis 2009.
2002–2008 hoidis Koneru maailma noorima naismaletajast suurmeistri rekordit (mitte üksnes naiste suurmeister), mille ta tegi 15 aasta 1 kuu ja 27 päeva vanuselt, edestades Judit Polgári rekordit kolme kuuga; hiljem möödus temast Hou Yifan.
Algselt panid vanemad Koneru eesnimeks Hampi, mis tuletati inglise sõnast champion ("tšempion"). Hiljem võttis ta isa nime uueks kirjapildiks Humpy, et see kõlaks venepärasemalt.
2001. aastal võitis ta tüdrukute juunioride maailmameistrivõistlused. 2006. aastal osales ta naiste maailmameistrivõistlustel, kuid langes teises voorus välja. 2008. aasta naiste maailmameistrivõistlustel jõudis ta poolfinaali, kuid sai lüüa Hou Yifanilt. 2009. aastal jagas ta Mumbai linnapea karikavõistlustel 1.–4. kohta Alexander Areštšenko, Magesh Panchanathani ja Jevgeni Mirošnitšenkoga.
2009. aastal süüdistas Koneru India Maleföderatsiooni (All India Chess Federation) selles, et tal ei lastud osaleda 37. maleolümpial Torinos. Tema isal Koneru Ashokil, kes oli ka tema treener, ei lubatud koos temaga turniiridele sõita. See vaidlus ei ole veel lõppenud. Samal aastal oli India Maleföderatsioonil vaidlus ka Geetha Narayanan Gopaliga.
Koneru osales FIDE naiste Grand Prix'l 2009–2011, jõudes teisele kohale, kvalifitseerudes 2011. aasta naiste maailmameistrivõistluste pretendendiks. Matši võitis Hou Yifan kolme võidu ja viie viigiga.
Praegu juhib Humpy Koneru FIDE naiste Grand Prix'l 2013–2014.


== Tunnustused ==
1999: Aasia noorim rahvusvaheline naiste suurmeister
2001: alla 14-aastaste maailmameister Castellanis hispaanias
2001: India noorim naissuurmeister
2001: juunioride maailmameister Ateenas
2003: Arjuna auhind


== Viited ==


== Välislingid ==
Humpy Koneru profiil ja mängud portaalis Chessgames.com
Koneru Humpy intervjuu portaalis LatestChess.com
"Interview with Super-Grandmaster Koneru Humpy". ChessBase News. 12. detsember 2007.