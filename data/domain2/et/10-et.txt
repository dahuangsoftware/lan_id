Kārlis Šadurskis (sündinud 11. oktoobril 1959 Riias) on läti matemaatik, haridustegelane ja poliitik. Ta oli aastatel 2011–2014 Euroopa Parlamendi saadik. 11. veebruarist 2016 on ta Läti haridus- ja teadusminister (Māris Kučinskise valitsuses).
Ta on lõpetanud Riia 2. Keskkooli. Aastal 1982 lõpetas ta kiitusega Riia Polütehnilise Instituudi. Aastal 1986 kaitses ta samas tehnikakandidaadi väitekirja, aastal 1992 kaitses ta Läti Ülikoolis füüsika-matemaatikadoktori väitekirja.
1993. aasta Läti parlamendivalimistel valiti ta Läti Seimi liikmeks. 7. novembrist 2002 kuni 9. märtsini 2004 oli ta haridus- ja teadusminister (Einars Repše valitsuses). 1. detsembrist 2011 kuni 30. juunini 2014 oli ta Euroopa Parlamendi saadik; europarlamendis olles kuulus ta Euroopa Rahvapartei/Euroopa Demokraadid fraktsiooni. 11. veebruarist 2016 on ta Läti haridus- ja teadusminister (Māris Kučinskise valitsuses).