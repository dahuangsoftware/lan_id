Cambridge'i viisik (inglise Cambridge Five) oli nõukogude luure poolt 1930. aastatel Suurbritannia eliitkoolide Cambridge´i ülikooli õppurite seast Nõukogude Liidu huvides poliitilise ja sõjalise informatsiooni hankimiseks värvatud agentide ühisnimetus.
Kuna ametlikult ei ole NSV Liidu ega Venemaa luureasutused kinnitanud kõigi luurevõrku kuulunute isikusamasust (peale paljastatud ja NSV Liitu põgenenud Kim Philby, Guy Burgessi, Donald Duart Macleani), siis on kasutatud nõukogude luurevõrgustikku Suurbritannias kuulunud isikute kohta ka väljendeid Cambridge'i nelik.
Viisiku liikmed olid:
Kim Philby (koodnimi: Stanley),
Donald Duart Maclean (koodnimi: Homeros),
Guy Burgess (koodnimi: Hicks),
Anthony Blunt (koodnimi: Johnson) ja
John Cairncross (koodnimi: Liszt).


== Taust ja värbamine ==
Viiest väidetavast värvatud isikust kuulus 4 inglise kõrgklassi ning ainult üks neist oli pärit lihtrahva seast. 1930. aastail olid NSV Liidu ja Kominterni tehtud propaganda tulemusena Suurbritannia ülikoolides materiaalselt kindlustatud noorte hulgas suhteliselt laialt levinud sotsialistlikud ideed, mille üle toimusid poolavalikud arutlused klubides ja noorte kogunemistel. Kasutades inglise vanema põlvkonna kommunistliku liikumise pooldajate poolt (Arthur Winn) antud vihjeid värbamiseks sobilike isikute kohta (kuni 25 noort) õnnestus nõukogude illegaalse luurevõrgustiku luureagentidel (Arnold Deutsch), kaasata ideoloogilisel pinnal (poolehoid Nõukogude Liidus ehitatavale heaoluriigile ja ebatraditsioonilise seksuaalse sättumuse põhjal (homo- ja biseksuaalsus) teadaolevalt 5, mõningail andmeil aga (?) arengupotentsiaaliga üliõpilast, kes aja jooksul Suurbritannia riigiasutustes teenides saavutasid märgatavad ametikohad, mis võimaldasid neil edastada Suurbritannia riigi sõjalist ning poliitilist konfidentsiaalset teavet ligi 20 aasta jooksul.


== John Cairncrossi (1913–1995) tegevus ==
Töötades 1940. aastatel Suurbritannias ministriabina ja pärast luureametis SIS, said talle kättesaadavaks kõik tuumauuringuid ja -tehnoloogiat käsitlevad dokumendid ning aruanded. 1943. aastal autasustati teda NSV Liidu poolt Punalipu ordeniga. Cairncross jõudis paljastamata pensionile minna ja kolis elama Prantsusmaale. Tema tegevus paljastati tagantjärele, kuid kohtu alla ta ei läinudki – väidetavalt vastutasuks avameelse ja kõikehõlmava ülestunnistuse eest.


== Vaata ka ==
Cedric Belfrage
Melitta Norwood


== Viited ==


== Välislingid ==
Friday 23 October 2015, The National Archives, File release: Cold War Cambridge spies Burgess and Maclean, nationalarchives.gov.uk
Оксфордский агент