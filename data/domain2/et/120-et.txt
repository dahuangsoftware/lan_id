Milvi Laid (kuni 1935. aastani Aleksandra Isak; 15. august 1906 Tallinn – 12. juuni 1976 Stockholm) oli eesti ooperilaulja (sopran).
Aastatel 1923–1926 õppis ta Tallinna konservatooriumis klaverit ja hiljem Armanda degli Abbati laulustuudios laulmist.
Ta oli aastatel 1929–1944 Estonia teatri operetiprimadonna, esines sageli ka välismaal. Teda peeti võrdväärseks maailma silmapaistvaimate operetilauljatega.
1935. aastal eestistas ta oma nime kokkuleppel Eerik Laidiga, kes oli oma perekonnanime perekonnanimede kaitseregistrisse kandnud.
Ta oli laulja Therese Raide-Masingu eeskuju ja õpetaja.
1944. aastal põgenes Milvi Laid koos pojaga Rootsi, sest tema mees August Zimmermann (Eesti Autoklubi esimehe Jaan Zimmermanni poeg) oli Saksa sõjaväes ja isa oli juba Siberisse viidud ning sinna surnud. Isa arreteeriti venna asemel, keda kinnivõtjad kodust eest ei leidnud. Pooleli jäi töö unistusterolliga ooperis "Traviata". Kodumaale ta enam ei naasnud.


== Viited ==