Kaja Orupõld (sündinud 9. juulil 1969 Tallinnas) on Eesti keskkonnakeemik.


== Elulugu ==
Kaja Orupõld on teenistuja tütar.
Lõpetas 1987 Nõo Keskkooli, 1992 TÜ keemiaosakonna, keemiamagister (1994, TÜ), väitekiri "Fenoolitundliku amperomeetrilise mikroobsensori uurimine"; Ph.D. (keemia, 2000, TÜ), väitekiri "Treatment and analysis of phenolic wastewater with microorganisms". Täiendas end Rootsis Lundi Ülikoolis (külalisteadur 1994 ja 1995). Oli 1991–92 ZBI keemik, 1993–97 TÜ füüsikalise keemia instituudi teadur, 1997–2005 TÜ Tehnoloogiakeskuse keskkonnatehnoloogia osakonna teadur, 1998–2006 TÜ füüsikalise keemia instituudi lektor. Loengukursused: keskkonna analüüs, ökotoksikoloogia, keskkonnakeemia.


== Teadustöö ==
Uurimisvaldkond: keskkonna monitooringul ja analüüsis kasutatavad mikroobsensorid; aktiivmuda hapnikutarbe parameetrid, nende kasutamine reovee toksilisuse ja biodegradeeritavuse hindamisel ning puhastusseadmete töö korraldamisel; fenoolsete ühendite ja fenoole sisaldavate reovete biodegradeeritavus. Rahvusvahelise Veeühingu (IWA) (1997), Eesti Toksikoloogiaseltsi (1998), Eesti Veeühingu (2000) liige. 15 teadustrükist.


== Teoseid ==
The application of genetically engineered Pseudomonas putida strains and activated sludge in biosensors for determination of phenol(s) (kaasautor). // Oil Shale 14 (1997)
Batch trials to simulate biological treatment in lagoons of leachate from oil-shale ash heaps (kaasautor). // Res. Environ. Biotehnol. 2 (1999)
Biological treatment of oil shale as heap leachate containing phenolic compounds by biofilm reactor with suspended carriers (kaasautor). // Wat. Sci. Technol. 40 (1999) 31
Biological treatment by lagooning of oil shale semicoke ash heaps leachate containing phenolic compounds (kaasautor). // Chemosphere 44 (2001)


== Viited ==


== Kirjandus ==
Tartu Ülikooli õppe-teaduskoosseisu biobibliograafia nimestik 1981–1995 (käsikiri), 121


== Välislingid ==
Kaja Orupõld Eesti Teadusinfosüsteemis
Eesti teaduse biograafiline leksikon. 3. köide: N–Sap TTEÜ, avaldatud elektrooniliselt 2013
 Käesolevas artiklis on kasutatud "Eesti teaduse biograafilise leksikoni" materjale.