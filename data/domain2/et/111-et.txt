7. jaanuar on Gregoriuse kalendri seitsmes päev. Juliuse kalendri järgi 25. detsember (1901–2099).


== Sündmused ==


=== Eestis ===
1525 – reformatsiooniaegsed rahutused: Tartus rüüstati suurt osa kõikidest all-linna kirikutest ja kloostritest.
1919 – Vabadussõjas algas Viru rindel Rahvaväe pealetung: 9. jaanuaril vabastati Tapa, 12. jaanuaril Rakvere.
1922 – Pariisis sõlmiti Eesti-Prantsuse kaubandusleping.
1925 – Eesti Spordilehes avaldati Eesti suurima sportlase valimise tulemused. Suurimaks sportlaseks sai kümnevõistleja Aleksander Klumberg, järgnesid maadleja Eduard Pütsep, jooksja Jüri Lossman, tõstja Alfred Neuland, maadleja Georg Lurich, kergejõustiklane ja tõstja Harald Tammer, jalgpallur August Lass, kergejõustiklased Valter Ever ja Johannes Villemson ning jalgpallur Harald Kaarmann.
1929 – Tallinna saabus Riigipäeva esimees Paul Löbe.
1932 – Tallinna Kalevi käsipallimeeskond alustas kuu aega kestnud Euroopa võistlusturneed, mille jooksul peeti 14 korvpalli- ja 6 võrkpallikohtumist; võiduskooriks jäi 9:5.
1936 – Meierite Koja elluviimise komitee pidas oma esimese koosoleku.
1938 – olümpiavõitja Kristjan Palusalu sai maadlustreeningul raskelt vigastada: Osvald Froomani vastu ristvöövõtet kasutades nihestas ta õlaliigest.
1938 – lõppes Hastingsi maleturniir, kus Paul Keres sai 6,5 punktiga teise koha.
1962 – Tallinnas toimusid Komsomoli-nimelisel staadionil Eesti esimesed võistlused kardisõidus.
1991 – Tallinnas Tõnismäel avati mälestussammas Paul Keresele (Paul Kerese monument).
1994 – Valitsus määras Paldiskisse oma eriesindaja Jüri Tiku.
2016 – Narvas Puškini tänaval avati mälestussammas Paul Keresele (Paul Kerese monument)


=== Maailmas ===
1558 – Prantsusmaa vallutas Calais´, inglaste viimase tugipunkti mandril.
1566 – Rooma paavstiks sai Pius V (Antonio Michele Ghislieri) (1504–1572)
1608 – tuli hävitas maatasa Jamestowni Virginias.
1610 – Galileo Galilei vaatles esimest korda nelja Jupiteri kaaslast, mida hakati nimetama Galileo kuudeks.
1663 – algas Hollandi võim Malabari rannikul
1795 – Poola inkorporeeriti Venemaa koosseisu, toimus kolmas Poola jagamine. Leedu Suurvürstiriik liideti Venemaaga, mille keiser sai tiitli Leedu suurvürst.
1894 – William Kennedy Dickson sai filmilindi patendi.
1919 – Tšernogoorias algas Jõuluülestõus Serbia okupatsiooni vastu.


== Sündinud ==
 Pikemalt artiklis Sündinud 7. jaanuaril.
1502 – Gregorius XIII, paavst, kalendrireformija
1745 – Jacques-Étienne Montgolfier, prantsuse paberivabrikant, õhupalli loojaid
1800 – Millard Fillmore, USA 13. president 1850–1853
1845 – Ludwig III, Baieri printsregent ja kuningas
1884 – Johannes Bauer, eesti diplomaat
1887 – Oskar Luts, eesti kirjanik
1916 – Paul Keres, eesti maletaja
1925 – Gerald Durrell, inglise looduseuurija ja kirjanik
1929 – Jüri Müür, eesti filmilavastaja
1934 – Charlie Jenkins, USA kergejõustiklane
1938 – Patrick Roland John, Dominica peaminister (1974–1979)
1941 – John Ernest Walker, inglise biokeemik, Nobeli keemiaauhind 1997
1956 – David Caruso, USA filminäitleja
1961 – Henry Laks, eesti laulja
1964 – Nicolas Cage, USA filminäitleja
1965 – Hannes Starkopf, eesti kujur
1973 – Jonna Tervomaa, soome laulja
1977 – Sofi Oksanen, soome kirjanik
1980 – Hele Kõre, eesti näitleja
1982 – Priit Viks, eesti laskesuusataja
1985 – Lewis Hamilton, Suurbritannia Vormel 1 sõitja


== Surnud ==
 Pikemalt artiklis Surnud 7. jaanuaril.
1655 – Innocentius X (Giovanni Battista Pamphili), Rooma paavst 1644–1655
1936 – Gustav Rutopõld, eesti vaimulik
1940 – Oskar Böthlingk, Pärnu Krediitpanga peadirektor
1943 – Leonid Kolle, Eesti sõjaväelane
1943 – Nikola Tesla, serbia päritolu leiutaja, elektri- ja mehaanikainsener ning füüsik, kes töötas Ameerika Ühendriikides
1969 – Konstantin Tassa, Eesti kohtunik
1989 – Hirohito, Jaapani keiser
1996 – Elmar Salumaa, eesti usuteadlane ja vaimulik
2011 – Helga Kurm, eesti pedagoogikateadlane
2013 – Tõnu Väärtnõu, eesti muusik


== Pühad ==
Nuudipäev
Õigeusu kirikus Ristija Johannese mälestuspäev


== Ilmarekordid ==
2015 – talve madalaim õhutemperatuur -20,7°C (Väike-Maarjas)
2016 – talve madalaim õhutemperatuur -30,4°C (Tarvastus). Eelmine 2015.-2016. aastate talve rekord oli 6. jaanuaril.


== Viited ==