Immanuel Eduard Nikolai Hahl (27. veebruar 1868 Narva – 14. august 1936 Kaliningrad) oli Eesti vaimulik.
Lõpetas Tallinna Nikolai Gümnaasiumi. Õppis Tartu Ülikooli usuteaduskonnas aastatel 1889–1894, lõpetas ülikooli cand. theol. astmega. Oli prooviaastal Peterburi Anna koguduses. Ordineeriti õpetajaks 29. juunil 1897.
Oli 1897–1900 Kuressaare Laurentiuse koguduse diakonõpetaja. Aastatel 1900–1927 oli Tõstamaa Maarja koguduse õpetaja. Lahkus ametist 23. novembril 1927 omal palvel.
Lahkus aastal 1927 Saksamaale. Oli aastatel 1927–1935 pastoriks Eichmedienis, Sensburgis, Ida-Preisimaal (praegu Nakomiady, Mrągowo maakonnas, Warmia-Masuuria vojevoodkonnas). Jäi aastal 1935 emerituuri, suri aastal 1936 Metgethenis Königsbergi lähedal (praegu Aleksander Kosmodemjanski nimelises asulas, alluvusega Kaliningradi linnale).


== Isiklikku ==
Tema väimees Gunnar Rudolf Knüpffer oli Tartu Pauluse koguduse adjunktõpetaja ja Tartu Ülikooli koguduse õpetaja.


== Viited ==