Adolf Traks (sündinud 15. aprillil 1933 Tallinnas) on eesti teatrilavastaja, pedagoog ja stsenarist.
Ta lõpetas ENSV Riikliku Filharmoonia estraadistuudio (1960) ja ETÜ Lavakunstistuudio näitleja erialal (1965). Aastatel 1955–1963 ja 1970–1977 töötas ta Riiklikus Filharmoonias sõnakunstnik-konferansjeena. Ta esines publitsistliku estraadi stiilis. Aastal 1955 alustas ta tegevust folkpantomiimi žanris ja oli Eesti esimese süstemaatiliselt tegutseva stuudio Pantomiim rajaja ja rahvateatri Noorus kunstiline juht (1963–1970).
1977–1988 oli stuudioteatri Tallinna Pantomiim lavastaja, pedagoog, stsenarist; psühholoogilise teatrisuuna järgija. Rakendas oma stuudios väljatöötatud stiili. Ta on tutvustanud Tallinna Pantomiimi meetodi toimimisviisi väljaspool Eestit, lavastanud pantomiimižanris üle 20 lavastuse. 1992–1995 stuudioteatri NB kunstiline juht, 1995. aastast alates vabakutseline.


== Lavastused ==
Stuudios Pantomiim (1963–1970)
"Vaikne tund" – miniatuurid.
"Imedeta imed" – 2-osaline etendus.
"Koos ajaga muutub inimene" – 2-osaline etendus.
"Inimene ja aeg" – 2-osaline etendus.
"Homo Sapiens" – 2-osaline etendus. [1–2]
Stuudioteatris Tallinna Pantomiim (1977–1988)
"Kontrastid" – miniatuurid.
"Legend armastusest" – draama 3 pildis.
"Antiinimene" – tragikomöödia 3 pildis.
"Hingekell" – tragöödia 3 pildis.
"Eksinu" – draama 3 pildis.
"Hingetaud" – draama 3 pildis.
"Confliktus" – draama 4 pildis. [1–2]


== Viited ==
www.wikipedia. Stuudio Pantomiim – Tallinna Pantomiim.
Eesti Teatri- ja Muusikamuuseum (kavalehed, afišid, fotod, meediakajastus).