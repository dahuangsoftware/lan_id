Saksa DV-ga Sõpruse Arendamise Nõukogude Ühingu Eesti osakond oli 7. oktoobril 1965 asutatud organisatsioon, mis tegutses Välismaaga Sõpruse ja Kultuurisidemete Arendamise Eesti Ühingu juures. Ühingul oli eraldi linnaosakond Tartus. Ühingu esimees oli Lembit Kaik, Tartu linnaosakonna esimees oli Uno Palm.
Ühingu olulisemaid eesmärke oli Saksa DV kultuuri tutvustamine ja propageerimine Eestis ning Eesti NSV kultuuri tutvustamine Saksa DV-s.


== Struktuur ==
Ühingut esindasid kohalikul tasandil selle kollektiivsed liikmed, milleks olid erinevad asutused üle Eesti, sh tehased, haridus- ja kultuuriasutused jt. 1983. aasta seisuga oli ühingul 59 kollektiivset liiget Tallinnas, 33 Tartus ning 13 mujal Eestis.


== Viited ==