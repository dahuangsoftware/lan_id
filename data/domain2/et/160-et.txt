Eesti Infotehnoloogia ja Telekommunikatsiooni Liit (ITL) on vabatahtlik organisatsioon, mille peaeesmärk on ühendada Eesti infotehnoloogia- ja telekommunikatsiooniettevõtteid, arendada nende koostööd Eesti suundumisel infoühiskonda, esindada ja kaitsta liikmesettevõtete huvisid ning väljendada nende ühiseid seisukohti.
Põhilised tegevussuunad on info- ja kommunikatsioonitehnoloogia valdkonna populariseerimine, erialase hariduse edendamine ja seadusandluse parandamine.


== Ajalugu ==
Infotehnoloogia- ja telekommunikatsiooniettevõtete läbirääkimised algasid uue koostöövormi leidmiseks aastal 1998. Põhjalike dialoogide järel toimus 23. märtsil 2000 asutav üldkoosolek, millel Eesti Arvutifirmade Assotsiatsioon (AFA, asutatud 1992) ja Telekommunikatsiooniettevõtete Liit (TEL, asutamisaasta 2000) ühinesid Eesti Infotehnoloogia- ja Telekommunikatsiooniettevõtjate Liiduks. Vastav kandeotsus Tallinna Linnakohtu registriosakonnas kannab kuupäeva 31. mai 2000, uue organisatsiooni ametlikuks lühendiks saab ITL. Asutamises osales 40 ettevõtet. Üldkoosolek kinnitas põhikirja, võttis vastu eetikakoodeksi ning valis juhatuse ja aukohtu.
ITL korraldas infotehnoloogia ja telekommunikatsiooni valdkonnas projekte, millest tuntuimad on teabemess "Kontakt", foorum "Visioonist lahendusteni" ja suvesündmus "OK-fest".
2005. aasta kevadel otsustati muuta Liidu nimi Eesti Infotehnoloogia ja Telekommunikatsiooni Liiduks, et liidu liikmeteks saaksid lisaks ettevõtetele astuda ka teised organisatsioonid ja haridusasutused.
12. märtsi 2010 seisuga on ITL-i liikmeskond 61 liikmeline.


== Tegevused ==
ITLi põhitegevus on jagatud valdkondade vahel. Valdkondadele pannakse alus ITLi tegevuskavast lähtudes ja iga valdkonda juhib ITLi juhatuse liige.
ITLi ametlike seisukohtade kujundamiseks liikmesettevõtteid puudutavates või huvitavates küsimustes võib valdkonna juurde moodustada nõukodasid. Nõukodadel on aruandekohustus juhatuse ees ning juhatus võib volitada nõukodasid vastu võtma ja väljendama seisukohti ITLi nimel. Konkreetsete ülesannete, projektide ja ürituste läbiviimiseks võib moodustada vastutava nõukoja juurde toimkondi. Nõukojal on aruandekohustus valdkonnajuhi ees ja toimkonnal on aruandekohustus nõukoja esimehe ees.
ITL-is on perioodil 2009-2011 üheksa valdkonda:
eksport, valdkonna juht Rain Laane
IKT sektori tööjõud ja haridus, valdkonna juht Sten Tamkivi
liidusisene koostöö, valdkonna juht Teet Jagomägi
koostöö teiste erialaliitudega, valdkonna juht Enn Saar
elektrooniline side, valdkonna juht Tõnu Grünberg
operaatorite nõukoda

infoühiskond ja selle areng, valdkonna juht Urmas Kõlli
IT poliitika nõukoda

ITL-i ja IKT sektori maine, valdkonna juht Taavi Kotka
IKT ettevõtete sotsiaalse vastutuse suurendamine, valdkonna juht Seth Lackman
eriprojektid, valdkonna juht Markus Nisula


== Üritused ==
Telekommunikatsiooni- ja infotehnoloogiafoorum "Visioonist lahendusteni" on aasta tippsündmus paljudele nendes valdkondades tegutsevatele juhtidele ja spetsialistidele nii Eestis kui ka lähiriikides.
Kuna Eesti on infotehnoloogiliste edusammude poolest kuulsust kogunud, siis on foorumi esinejate hulgas alati leidunud maailma tuntuimate ettevõtete juhte, kes on tutvustanud oma ettevõtte edu tagamaid ja visiooni. Foorumil on tekkinud ka suhteid, millest on abi olnud kohalike projektide elluviimisel.
Foorumil on esinenud Eesti Vabariigi president Lennart Meri, Oracle´i asepresident Pier Carlo Falotti, Nokia asepresident Stefan Widomski, Telia asepresident Hans Golteus, Hewlett-Packardi asepresident Alex Sozonoff, Rootsi endine peaminister Carl Bildt, Microsofti Põhjamaade ja Baltimaade juht Jens Moberg, TeliaSonera asepresident Erik Hallberg, Vodafone ülemaailmse tarbijatoodete üksuse direktor Jeronen Visser ja teised.
Eesti Infotehnoloogi ja Telekommunikatsiooni Liit annab juba aastast 1998 välja auhindu Aasta tegija, Aasta tegu ja Aasta idee, millega soovib tunnustada ja esile tõsta kõige rohkem Eesti IKT valdkonda mõjutanud isikuid ja ettevõtteid.
Koostöös Eesti Infotehnoloogia Sihtasutusega (EITSA) antakse igal kevadel välja Ustus Aguri stipendiumi, mis on mõeldud ühe andeka avalik-õigusliku ülikooli doktorandi õpingute toetamiseks infotehnoloogia ja telekommunikatsiooni valdkonnas. Stipendiumiga tunnustatakse ühtlasi Ustus Aguri panust Eesti infoühiskonna arengusse.


== Liikmed ==
2012. aasta novembri seisuga on liikmed järgmised:
Abobase Systems AS
Advokaadibüroo Glimstedt OÜ
Advokaadibüroo Borenius OÜ
Aktors OÜ
Alcatel-Lucent Baltics Eesti Filiaal
ALSO Eesti AS
Andmevara AS
Baltic Computer Systems AS
BCS Itera AS
Columbus IT Partner Eesti AS
Cybernetica AS
Datel AS
Devtraining OÜ
Eesti Energia AS
Eesti Infotehnoloogia Sihtasutus
Eesti Post AS
Eesti Telekom AS
Elion Ettevõtted AS
Elisa Eesti AS
Eltel Networks AS
EMT AS
Erahariduskeskus AS / Eesti Ettevõtluskõrgkool Mainor
Ericsson Eesti AS
Fujitsu Services AS
Helmes AS
Hewlett-Packard OY Eesti Filiaal
IBM Eesti OÜ
IT Koolituskeskuse OÜ
Itella Information AS
Knowit Estonia OÜ
Levira AS
LHV Pank AS
Linxtelecom Estonia OÜ
Microsoft Estonia OÜ
Net Group OÜ
New Vision AS
Nokia Eesti OÜ
Nokia Siemens Networks OÜ
Nortal AS
Oracle East Central Europe Limited Eesti filiaal
Overall Eesti AS
Playtech Estonia OÜ
Proekspert AS
Quretec OÜ
Raidla Lejins & Norcous Advokaadibüroo OÜ
Regio AS
Santa Monica Networks AS
Sertifitseerimiskeskus AS
Skype Technologies OÜ
Smartlink OÜ
Starman AS
Zone Media OÜ
Tallinna Polütehnikum
Tallinna Tehnikaülikool
Tallinna Ülikool
Tartu Ülikool
Technopolis Ülemiste AS
Tele2 Eesti AS
Telema AS
Televõrgu AS
Tieto Estonia AS
Top Connect OÜ / CSC Telecom
Uptime OÜ
Velvet DP OÜ
Vendomar AS
Voicecom OÜ
Võrguvara AS


== 2012. aasta auhinnad ==
Aasta Idee 2012 Progetiiger
Aasta Tegija 2012 robotivõistlus Robotex'i korraldusmeeskond
Aasta Tegu 2012 tudengisatelliit ESTCube-1
Aasta Läbimurdja 2012 Eesti tarkvaraettevõte ZeroTurnaround OÜ


== Viited ==


== Välislingid ==
Eesti IT ja Telekommunikatsiooni Liidu kodulehekülg