Haljala valla vapp on Lääne-Viru maakonnas asuva Eesti haldusüksuse Haljala valla vapp.
Vapp on kinnitatud 8. märtsil 1994.


== Vapi kirjeldus ==
Sinisel kilbil vasakult tõusev hõbedane haldjas, kelle ettesirutatud käte kohal kuldne kaheksaharuline täht.


== Põhjendus ==
Sinine ja hõbe on Virumaa vapivärvid. Haldjas seostub legendiga valla nime saamisloost ja tähistab ühtlasi Haljala kaitsevaimu. Kuldne täht sümboliseerib valgust ja teadmisi, rahva edulootust ning -püüdlust.


== Vaata ka ==
Haljala valla lipp


== Välislingid ==
Haljala valla sümboolika