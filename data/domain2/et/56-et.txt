Peeter Liiv (sündinud 24. juulil 1953) on publitsist, lektor, raadioajakirjanik, toimetaja ja alternatiivsete liikumiste aktivist. Ta on õppinud teoloogiat ja tegelenud hatha-jooga, transtsendentaalse meditatsiooni, Silva meelekontrolli meetodi, vabastava hingamise jm.
MTÜ Eesti Skeptik poolt välja antava Umbluu preemia nominent 2011, "pikaajalise umbluupõllu kündmise eest". 
Peeter Liiv on olnud ühingu Teadus lektor (tervisealased- ja ökoloogiaalased loengud). Viimastel aastatel on ta andnud maailmavaateõpetust Tallinna Rahvaülikoolis. Ta oli 1990–1995 ilmunud ajalehe Päikesetuul toimetaja ja 2001–2004 ilmunud ajakirja Päikesetuul toimetaja. Praegu kirjastuse Silmapiir direktor. Ta on ka Klassikaraadio saatejuht (saated "Traditsiooni tarkus" ja "Roheline saade").
Peeter Liiv on osalenud terviseliikumises (klubis Tervis) ja Eesti Rohelises Liikumises ning olnud New Age'i propageerija.


== Isiklikku ==
Peeter Liivi isa oli keemiainsener ja Tootmiskoondise Silikaat kauaaegne peadirektor Leonhard Liiv.


== Publikatsioone ==
Peeter Liiv on avaldanud teatri- ja filmikriitikat, filosoofilist ja sotsiaalset esseistikat ajalehtedes ja ajakirjades.
Ajakirjades
Peeter Liiv, Andres Luure. Muinasjutt armastusest. – Päikesetuul, september 2003. Veebiversioon
Raamatutes
Peeter Liiv. "Kultuuritusest, kultuurist ja kultuuri ületamisest." Raamatus: "Non grata." Academia Non Grata (Pärnu). Tallinn, Print Best 2002
Carlos Castañeda. "Teekond Ixtlani". Inglise keelest tõlkinud M. Vetemaa, E. Vetemaa. Eessõna Peeter Liiv. Tallinn, Kupar 1992


== Koostaja ==
"Ausalt ja avameelselt roheliste liikumisest meil ja mujal, Eestimaa keskkonnaprobleemidest, rohelisest kultuurist." Koostanud Peeter Liiv, Enn Siim, Tõnis Kaasik. Tallinn, Perioodika 1989 ISBN 5797902737


== Toimetaja ==
Peeter Viktor. "Ajakristall. Time crystal. Viktor – Shambala." (Eesti ja inglise keeles.) Tõlkinud Sirje Loss ja Irene Maandi. Toimetanud Peeter Liiv. Tallinn, VIKTOR 1995.


== Kandideerimine valimistel ==
2013. aasta kohalikel valimistel oli ta Üle-eestilise Valimisliidu kandidaat Tallinna linnas.


== Viited ==


== Välislingid ==
Peeter Liivi blogi
Peeter Liivist Klassikaraadio kodulehel
"Roheline saade"
"Traditsiooni Tarkus"
Üle-eestiline Valimisliit Veebiversioon (vaadatud 17.09.2013)