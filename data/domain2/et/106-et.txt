Peter Aulinus (7. jaanuar 1617 Värnamo, Småland – 7. november 1687 Tallinn) oli Eesti vaimulik.
Aulinus sündis Värnamos (asub praeguse haldusjaotuse järele Jönköpingi läänis), Smålandis. Koolis ja gümnaasiumis õppis ta Växjös. Seejärel õppis ta (immatrikuleeriti 6. augustil 1648, oli stipendiaat aastani 1648) Tartu Ülikoolis. Aastast 1649 oli ta Tallinna toomkooli õpetaja, 29. märtsist 1652 oli ta konrektor ja 25. aprillist 1659 rektor.
Ta oli aastal 1659 Tallinna toomkoguduse rootsi koguduse abipastor, 24. augustil 1659 sai ta erakorraliseks pastoriks. Aastatel 1669–1676 oli ta (kutsuti 25. novembril 1669) Tallinna Mihkli koguduse abiõpetaja, aastatel 1676–1687 sama koguduse õpetaja.
Ta on kirjutanud juhuluulet. 7. juulil 1647 pidas ta Tartu Ülikoolis teadusliku orat-i Oratio de voluplate. Dorpat 1647.
Aulinus suri aastal 1687 Tallinnas ja ta maeti 10. novembril 1687 Oleviste kirikusse. Talle pühendatud matusetrükise (Arzney wieder die Hertzenangst. Reval 1687) koostas Tallinna Niguliste koguduse õpetaja Gottfried Stecher.


== Isiklikku ==
Tema poeg Johannes Aulinus oli Tallinna Mihkli koguduse ja Harju-Madise koguduse õpetaja.


== Viited ==