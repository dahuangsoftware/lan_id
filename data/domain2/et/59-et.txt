Jaan Isotamm (luuletajanimi Johnny B. Isotamm; 19. oktoober 1939 Tartu – 2. juuni 2014) oli eesti luuletaja ja toimetaja.
Ta sündis aastal 1939 Tartus linna statistikabüroo juhataja pojana. Ta õppis aastatel 1947–1953 Nuias, Järvakandis, Saadjärvel, Vaimastveres ja Ulilas. Aastal 1953 õppis ta Tartu 1. Keskkoolis, aastatel 1954–1956 Tartu 3. Keskkoolis.
Ta vangistati detsembris 1956 seoses osalemisega rahvuslikus õpilasorganisatsioonis (Eesti Noorte Malev) ja mõisteti 7 aastaks vangilaagrisse; karistust kandis ta Mordva ANSV-s, ta töötas seal laadijana, lukksepana, saeveski- ja põllutöölisena; ta kuulus eesti noorte põrandaalusesse laagriorganisatsiooni "Uusrahvuslaste Liit".
Pärast vabanemist töötas ta Tartus ning Lõuna-Eestis lukksepana, maaparandajana, mullatöölisena, laadijana, staadionitöölisena, normeerijana ja aastatel 1969–1988 öövahina.
Aastatel 1988–2003 töötas Isotamm ajakirja Akadeemia toimetuses, ta oli Eesti Kirjanduse Seltsi auliige.
Elulugude tunnustatud koguja ja uurijana oli ta raamatusarja "Eesti mälu" nõustaja.


== Viited ==

2.Olev Remsu http://www.ohtuleht.ee/582264/luuletaja-johnny-b-isotamme-varsid-koosnesid-toest-ja-ainult-toest#.U5-7ZWKVoC8.email


== Kirjandus ==
Eesti kirjanike leksikon. Tallinn, 2000, lk. 129
Jaan Isotamm Eesti biograafilises andmebaasis ISIK


== Välislingid ==
Olev Remsu. Jaan Isotamm saanuks pühapäeval 75, postimees.ee, 20. oktoober 2014