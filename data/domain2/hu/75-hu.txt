Anka János (Mezőtóhát, 1883. május 5. – ?) író, újságíró, tisztviselő.


== Élete ==
Anka János és Simándy Mária fia. A középiskolát Székelyudvarhelyen végezte, majd jogot hallgatott Kolozsváron. 1907-től az Alkotmány című lap munkatársa, 1918 és 1922 között az Élet című lap szerkesztője volt. 1920-ban főszerkesztője lett a Nem, Nem, Soha folyóiratnak, 1922-től pedig A nép című lap felelős szerkesztőjeként dolgozott. 1923. május 12-én Budapesten feleségül vette Kertész Irma Ágnes Teréziát, Kertész Ábrahám és Molenda Irma lányát. Írásaira az erőteljes vallásos szellem jellemző. 1909 és 1940 közt több regénye, verses- és elbeszéléskötete jelent meg, ezek közül a legjelentősebbek: A rózori legenda (elbeszélések, 1909); A nyárádi torony (regény, 1939), stb. Több novellája szlovák nyelven is megjelent. Az 1920-as évek közepén a munkásmozgalommal is foglalkozott, A munkáskérdés címmel tanulmányt publikált. 1941-ben jelent meg az Északi fény című, a nemzetiszocializmust méltató, antiszemita regénye. Egyes források szerint még 1941-ben meghalt, mások szerint 1944 márciusában a nácik letartóztatták, majd nyoma veszett. 1945 után számos művét betiltották.


== Jegyzetek ==


== Források ==
Magyar irodalmi lexikon I. (A–K). Főszerk. Benedek Marcell. Budapest: Akadémiai. 1963.  35. o.  
Magyar katolikus lexikon I. (A–Bor). Főszerk. Diós István; szerk. Viczián János. Budapest: Szent István Társulat. 1993.  
Anka János: Északi fény című regénye