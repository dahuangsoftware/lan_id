Az X-Seed 4000 a legmagasabb építmény, amit valaha megterveztek. 4000 méter magas, 800 emelettel, átmérője lent 6000 méter lenne, formája egy hegyre hasonlít.
Valószínűleg Tokió közelében, Japánban építenék, a Taisei Construction Corporation nevű cég tervei alapján.
Itt futurisztikus környezetben élhetne 500 000–1 000 000 ember, ötvözve az ultramodern életmódot a természettel. Napenergiával működne, képes lenne reagálni az időjárási körülményekre, így állandó szinten tartaná a fényt, hőmérsékletet, és a légnyomást. Hatalmas méretei miatt az egyetlen hely, ahol megépülhet, az a tenger. Ha megvalósul, magasabb lesz, mint Japán legmagasabb hegye, a 3776 méteres Fudzsi.
A világ első ember alkotta hegyének költségét néhány százmilliárd dollárra becsülik, ami sok ország éves költségvetésével vetekszik.