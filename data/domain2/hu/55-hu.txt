Pallay Anna (Szeged, 1890. május 24. – Budapest, 1970. április 4.) táncosnő, balettművész, pedagógus. Nádor Jenő újságíró felesége


== Pályafutása ==
1902 és 1905 között Guerra Miklósnál (Nicola Guerra) tanult. 1903-tól magántáncosnőként dolgozott, de ekkor még csupán kisebb szólókat adott előtt, első fontosabb szerepét 1907-ben kapta Guerra Magyar táncegyveleg című koreográfiájában, melyet Liszt Ferenc műveire készített. Első fellépése 1907. december 16-án volt a Magyar Királyi Operaházban, ezután szerződést is kötött az intézménnyel. 1911 januárjában Berlinben vendégszerepelt. 1918 szeptemberében nyitotta meg táncakadémiájában Budapesten. 1919 őszéig volt az Operaház tagja, majd az 1920-ig évek közepéig bejárta Európát és Amerikát, ahol nagy sikert aratott. Saját maga készítette előadásainak koreográfiáját, amit rendszerint önállóan adott elő, vagy pedig egy kisebb csoport élén. 1926-ban tért vissza Magyarországra és folytatta a táncoktatást, egyúttal a színpadtól is visszavonult. 1930 és 1939 között a Zeneakadémián színpadi mozgást, ritmikát és plasztikát tanított. Kiváló technikájú, muzikális és sokoldal táncosnőként ismerték.


== Fontosabb szerepei ==
Magyar táncegyveleg (Guerra M.);
A babatündér (Hassreiter);
A törpe gránátos (Guerra);
Mesevilág (Guerra M.);
Sylvia (Guerra M.);
Coppélia (Guerra M.);
Prométheusz (Guerra M.);
Téli álom (Guerra M.);
A fából faragott királyfi (Zöbisch O.).


== Források ==
Magyar színházművészeti lexikon
Magyar színművészeti lexikon 432. old.
Magyar életrajzi lexikon