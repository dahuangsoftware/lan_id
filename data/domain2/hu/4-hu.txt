Felsőrákóc, (szlovákul: Rakovčík) község Szlovákiában, az Eperjesi kerület Felsővízközi járásában. 2011-ben 175 lakosából 122 szlovák és 25 ruszin volt.


== Fekvése ==
Felsővízköztől 7 km-re délre fekszik.


== Története ==
A község akkor keletkezett, amikor a 16. században területére a német jog alapján ruszinokat telepítettek. 1572-ben "Rakowcz" néven említik először. A makovicai váruradalom része volt. Lakói erdei munkákkal, állattartással foglalkoztak. A 19. században a Holländer Család birtoka volt. 1787-ben 22 házában 160 lakos élt. 1828-ban 26 háza és 202 lakosa volt. 1850 és 1880 között sok lakosa kivándorolt.
Vályi András szerint "RAKÓCZ. Rakovecz. Tót falu Sáros Vármegyében, földes Ura Gróf Szirmay Uraság, lakosai katolikusok, és másfélék is, fekszik a’ Makoviczai Uradalomban, 174határja sovány, legelője van elég, harmadik osztálybéli." 
Fényes Elek szerint "Rakócz, orosz falu, Sáros vmegyében, a makoviczi uradal., Radoma fil., 4 romai, 190 gör. kath., 8 zsidó lak. Ut. p. Orlich." 
1910-ben 146, túlnyomórészt ruszin lakosa volt. Az I. világháború idején orosz csapatok szállták meg. 1920 előtt Sáros vármegye Felsővízközi járásához tartozott. 1944. áprilisában itt zajlott a partizánok egyik első sikeres kelet-szlovákai akciója.
2001-ben 171 lakosából 148 szlovák és 20 ruszin volt.


== Nevezetességei ==
Görög katolikus temploma 1890-ben épült.


== További információk ==
Községinfó
Felsőrákóc Szlovákia térképén
E-obce.sk


== Jegyzetek ==