Borza Lucia (Kétegyháza, 1928 – Budapest, 2016. április 6.) magyarországi román folklórgyűjtő, tanár, újságíró, tankönyvszerkesztő.


== Életpályája ==
Szegeden és Békéscsabán folytatta tanulmányait, majd 1947-től Budapesten bölcsészettudományt tanult. 1951-től 1957-ig Gyulán a Nicolae Bălcescu Román Gimnáziumban román és magyar nyelvet oktatott. 1957-1978 között a budapesti Tankönyvkiadó nemzetiségi szerkesztőségében dolgozott román nyelvű tankönyvek szerkesztőjeként. Sok fejlesztési program kidolgozásában és tankönyv összeállításában vesz részt. A gyulai évek alatt rendszeresen publikált a Libertatea Noastră, a Foaia Noastră és a Noi című hetilapokban kultúrtörténeti cikkeket és népi alkotásokat. A kétegyházi folklórkincs legszebb meséit, gyermekmondókáit, szólásait önálló kötetben is összegyűjtötte. Nem csak folklórgyűjtő azonban, tudományos igényű feldolgozásai és adaptációi is figyelemre méltóak. Ekkortájt kezdett el gyermekverseket írni: a magyarországi románság egyetlen gyermekverseket író költője. Mindemellett az Izvorul című néprajzi folyóiratban meséket, mondókákat és egyéb néphagyományokat közölt. Mint költő a hagyományos forma- és érzésvilágot tükröző verseket írt.


== Művei ==
Magyar-román kisszótár [1] – Bakos Ferenc, Borza Lucia - Akadémiai Kiadó, Budapest, 1994
Mărunte Mărgăritare [2] (Apró gyöngyszemek - Ghicitori pentru copII) – Tankönyvkiadó Vállalat - 1986
Román társalgási zsebkönyv [3] - Borza Lucia, Pálffy Endre - Tankönyvkiadó Vállalat, 1966
Román nyelvkönyv tanfolyamok és magántanulók számára [4] - Borza Lucia, Nagy Béla - Tankönyvkiadó - Budapest, 1971
Kétegyháza község monográfiája [5] (Monographia comunii Chitichaz) - Ardelean József János, Borza Lucia, Csobai Lászlóné, Szabó Ferenc – Magánkiadás, 1986
Idegen nevek kiejtési szótára [6]- Borza Lucia, Deme László, Fábián Pál, Fehér József, Földi Ervin, Király Rudolf, Magay Tamás, Országh László - Akadémiai Kiadó, Budapest, 1974
Négy évtizede az oktatás szolgálatában (Barátság folyóirat, II. 6. XIV. oldal, melléklet
Kétegyházi anekdoták (Barátság folyóirat, III. 1 1258. oldal, humor)
Jellegzetes étkezési szokások a kétegyházi románoknál (Barátság folyóirat, II. 7. 1015. oldal, receptek)
Iarmaroc în pădure (Vásár az erdőben), Gyula, 2004,
ISBN 963214290X


== Jegyzetek ==