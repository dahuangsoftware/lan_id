Kilkenny megye (írül Contae Chill Chainnigh) Írország délkeleti részében elhelyezkedő megye, Leinster tartományban. A régió legfontosabb városáról, Kilkennyről kapta nevét.
Belvidéki, tengerpart nélküli megye. Területe 2061 km² (200 km²-rel kisebb, mint a legkisebb magyar megye, Komárom-Esztergom). Lakossága 2006-ban 87 394 volt.
A kilkennyeket gyakran "Kilkenny Macskái" ("Kilkenny Cats") néven is emlegetik. Ez utalás azokra az ír mondákra, amelyek alapján a macskák a kitartó és önfeláldozó harcosok jelképeivé váltak (innen ered a közmondás: "harcolt, mint Kilkenny macskái". Kilkenny Cats a megye hurling csapatának neve is (hagyományosan az egyik legjobb az országban).
Kilkenny területén volt valamikor Osraige Királyság, egy ütközőállam Ulster és Leinster között, amely ennek ellenére nagyon sokáig fennmaradt: legalább a Kr. e. 2. századtól a 13. századig. A királyságot a "Három Nővér" közül kettő, a Barrow és a Suir határolta, északon pedig általában a Slieve Bloom-hegység.


== Kilkenny városai ==
Ballyhale, Ballyragget, Bennetsbridge
Castlecomer, Castlewarren, Callan
Freshford
Gowran, Graiguenamanagh
Inistioge
Jenkinstown
Johnstown
Kells, Kilkenny, Kilmacow, Knocktopher
Mooncoin, Mullinavat
Paulstown
Redhouse
Thomastown
Slieverue
Urlingford
Windgap


== Kilkenny báróságai ==
Callan
Crannagh
Fassadinin
Galmoy
Gowran
Ida
Iverk
Kells
Kilkenny City
Knocktopher
Shillelogher
Misc


== Sport ==
A Kilkenny Cats hurling csapat 29-szer nyerte meg az ír-szigeti bajnokságot, legutoljára 2006-ban, amikor a rivális Corkot győzték le.


== Külső hivatkozások ==

Kilkenny megye honlapja
Kilkenny térképe