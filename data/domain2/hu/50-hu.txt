A Lactophrys trigonus a csontos halak (Osteichthyes) főosztályának a sugarasúszójú halak (Actinopterygii) osztályához, ezen belül a gömbhalalakúak (Tetraodontiformes) rendjéhez és a bőröndhalfélék (Ostraciidae) családjához tartozó faj.


== Előfordulása ==
A Lactophrys trigonus az Atlanti-óceán nyugati részén és a Földközi-tengerben él. Az óceánban, Kanadától és Massachusettstől Brazíliáig fordul elő. Elterjedési területe magába foglalja Bermudát, a Mexikói-öblöt és a Karib-térséget.


== Megjelenése ==
Ez a halfaj általában 30 centiméter hosszú, de akár 55 centiméteresre is megnőhet. Legfeljebb 3310 gramm súlyú. Testét fehér pettyek borítják. Két helyen, a mellúszók környékén és a kopoltyúk mögött, a hatszögletű csontos lemezeket, fekete vonalak veszik körül. Ezek a körvonalak egymáshoz érnek, és láncos mintázatot alkotnak. A kifejlett példány elveszti fehér pettyeit és láncos mintázatát, e helyett hálozatos mintázatot vesz fel.


== Életmódja ==
A Lactophrys trigonus tengeri halfaj, amely a korallzátonyokat válassza élőhelyül. 2-50 méteres mélységben él. A tengerifűvel benőtt területeket és a koralltörmelékes helyeket kedveli. Tápláléka számos tengerfenéken élő gerinctelenből áll, köztük: puhatestűek, rákok, előgerinchúrosok, férgek és tengerifű.


== Felhasználása ==
Ipari mértékben halásszák, de főleg akváriumoknak. A Karib-térségben ínyencfalatnak számít.
Néha Ciguatera mérgezést okozhat.


== Forrás ==
http://www.fishbase.org/Summary/SpeciesSummary.php?ID=1107&genusname=Lactophrys&speciesname=trigonus - Fishbase