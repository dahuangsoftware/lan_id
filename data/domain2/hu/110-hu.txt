Ioan Gruffudd ([ˈjoʊæn ˈgrɪfɪð] Egyesült Királyság, Wales, Cardiff, 1973. október 6.) walesi származású brit színész. A Királyi Akadémián tanult, drámai tagozaton. A nemzetközi ismertséget az 1997-ben forgatott Titanic című filmben az ötödik tiszt szerepe jelentette számára, majd 2001-ben a Sólyom végveszélyben című filmben alakította John Beales hadnagyot. Mindezek mellett azonban leginkább a Hornblower sorozatban (1998–2003) és a Fantasztikus Négyesben (2007) alakított szerepe (Reed Richards) miatt ismert.


== Élete ==
Ioan Gruffudd 1973. október 6-án született a dél-walesi Llwydcoed faluban, Aberdare város közelében. A családja később Cardiffba költözött. Gruffudd szülei, Peter és Gillian Griffiths tanárok voltak. Az apja két walesi iskolának is az igazgatója volt. Ioannak két testvére van, egy két évvel fiatalabb öccse, Alun, és egy hét évvel fiatalabb huga, Siwan.
Különleges neve van, melyet meg kíván őrizni. Az Ioan az angol John keresztnév walesi megfelelője, míg a Gruffudd valójában a Griffith családnév eredeti walesi alakja. Nem kívánta megváltoztatni, vagy angolosítani. Egyszer azt mondta: "Na és, ha nem tudják kiejteni? Mind megtanultuk már, hogy mondjuk azt, Schwarzenegger." 
Gruffudd elsőzör az Ysgol Gynradd Gymraeg Aberdar iskolába járt, majd az Ysgol Gymraeg Melin Gruffydd iskolába, végül az Ysgol Gyfun Gymraeg Glantaf iskolába, ahol jelessel érettségizett. Született zenészként iskolás éveiben oboázott, évekig a South Glamorgan ifjúsági zenekarában játszott. Bariton hangjával számos díjat nyert walesi dalnokversenyen, köztük a Nemzeti Eisteddfod-on is.
Gruffudd szülei keresztények és Ioan a 20-as éveiben a London Church of Christ tagja volt, amíg anyja végül nem "mosta meg a fejét". 2007. júniusában azt állította magáról, hogy nem egy mélyen hívő ember.
Feleségével, az amerikai-brit Alice Evans színésznővel Los Angelesben élnek. A pár a 102 kiskutya forgatása alatt találkozott. 2007. szeptember 14-én volt az esküvő Mexikóban.
Gruffudd walesi anyanyelvű, folyékonyan beszéli ezt a nyelvet. 2003. augusztus 4-én felvétetett a Gorsedd Beirdd Ynys Prydain-be, azaz Nagy-Britannia Bárdi Rendjébe. Bárdi neve Ioan (azaz tiszteletbeli druida lett). 2008. júliusában több neves walesi színésszel együtt szerepelt a BBC Wales bemutatóján.


== Karriere ==
Gruffudd 13 évesen kezdett el először játszani, egy walesi TV-filmben, az Austinban (1986), majd 1987 és 1994 között a Pobol y Cwm (A völgy népe) című walesi szappanoperában játszott. 1992-ben (18 évesen) a londoni Királyi Akadémia drámai tagozatára iratkozott be. Csak kis szerepeket kapott az Akadémián, néhány alkalommal kis hiján el is távolították onnan. Végül, az utolsó évében, 1995-ben beválogatták Ibsen egyik drámájába, a Hedda Gablerba, ahol Jörgen Tesmant, a főhős, Hedda férjét alakította. Ennek köszönhetően 1996-ban főszerepet kapott a Poldark című TV-filmben.
Miután 1997-ben eljátszotta Oscar Wilde szerelmét a Wilde című filmben, szerepet kapott a Titanic című filmben, majd 1998 és 2003 között a Hornblower című sorozatban játszott. 2007 óta arra készül, hogy a sorozatból filmet is készíthessen.
2005 és 2007 között mindhárom Marvel-filmben, a Fantasztikus négyes részeiben játszott.
A filmeken túl megjelent a Westlife videoklipjében is, Claudia Schiffer mellett az Uptown girl-ben.


== Fontosabb filmjei ==
A Holdhercegnő (2008) színész
W. (2008) színész
Közös titkunk (2008) színész
A Fantasztikus Négyes és az Ezüst Utazó (2007) színész
A szabadság himnusza (2006) színész
TV játék (2006) színész
Fantasztikus Négyes (2005) színész
Artúr király (2004) színész
Century City – A jövő fogságában (2004) (TV film) színész
Őfelsége kapitánya – Kötelesség (2003) (TV film) színész
Őfelsége kapitánya – Hűség (2003) színész
Apa és fia (2002) (TV film) színész
A Forsyte Saga (2002) (TV film) színész
Gonosz falu (2002) színész
A Sólyom végveszélyben (2001) színész
Gyilkos lelkiismeret (2001) színész
Hiú ábrándok (2001) színész
Ízig-vérig Annie Mary (2000) színész
Őfelsége kapitánya – A megtorlás (2001) (TV film) színész
Őfelsége kapitánya – Zendülés (2001) (TV film) színész
102 kiskutya (2000) színész
Solomon és Gaenor (1999) színész
Szép remények (1999) (TV film) színész
Őfelsége kapitánya – Békák és homárok (1999) (TV film) színész
Őfelsége kapitánya – A hercegnő és az ördög (1999) (TV film) színész
Őfelsége kapitánya – A vizsga (1998) (TV film) színész
Őfelsége kapitánya (1998) (TV film) színész
Titanic (1997) (Film; Spielberg)
Oscar Wilde szerelmei (1997) színész
Poldark (1996) (TV film) színész


== További információk ==
Ioan Gruffudd az Internet Movie Database oldalon (angolul)
Ioan Gruffudd a PORT.hu-n (magyarul)
Egy rajongói oldala


== Lábjegyzetek ==