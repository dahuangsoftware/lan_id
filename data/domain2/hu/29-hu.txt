Olivier Giroud (Chambéry, 1986. szeptember 30. –) francia labdarúgó, aki jelenleg az angol Arsenal játékosa, 2012-ben francia bajnok és gólkirály.


== Pályafutása ==
Első profi csapata a Grenoble Foot 38 volt. 23 mérkőzésen 2 gólt szerzett a csapatban. 2007-ben az FC Istres csapatához igazolt. Egy évvel később az FC Tours játékosa lett. 67 mérkőzésen 36 gólt lőtt. A 2009-2010-es másodosztályú francia bajnokság gólkirálya lett, 21 gólt szerzett a szezonban. 2010-ben a Montpellier Hérault SC csapatába igazolt, ahol 85 mérkőzésen 39 gólt lőtt a francia csapat játékosaként. A 2011-2012-es francia bajnokság gólkirálya lett, 21 gólt szerzett.
2012-ben igazolt az Arsenalhoz, 9.6 millió fontért. Első szezonjában nehezen illeszkedett be, első bajnoki gólját október 6-án szerezte, a West Ham elleni idegenbeli meccsen ő egyenlített, a meccset egyébként csapata nyerte 3-1-re. Egy hónappal ezután november 6-án lőtte első gólját a Bajnokok Ligájában, a Schalke 04 elleni 2-2-es döntetlen alkalmával. A szezon során visszatalált a franciaországi góllövő formájára, és a szezon végén 11 találattal zárt 34 bajnokin.


== Válogatott ==
59 alkalommal játszott a válogatottban, melyeken 21 gólt szerzett. Két meccsen játszott a 2012-es lengyel-ukrán közös rendezésű Európa Bajnokságon, ahol gólt nem szerzett. Tagja volt a 2016-os francia labdarúgó-válogatottnak, mely második helyen zárt az Európa Bajnokságon. Giroud 3 gólt szerzett a tornán és bronzcipős lett.


== Statisztika ==
2013. április 16. szerint


== Góljai a válogatottban ==


== Sikerei, díjai ==


=== Klub ===
 Montpellier:
Ligue 1: 2011–12


=== Egyéni ===
Ligue 1 gólkirálya: 2011–12
Ligue 2 gólkirálya: 2009–10


== Magánélete ==
Giroud házas, felesége Jennifer Giroud 2011 óta. Lányuk, Jade 2013. június 18-án született. Giroud keresztény vallású, karján egy bibliai idézet van latinul.


== Jegyzetek ==


== Források ==
Giroud hivatalos oldala (francia nyelven). oliviergiroud-officiel.fr
Giroud Arsenal profija (angol nyelven). arsenal.com
Giroud profija (angol nyelven). ligue1.com
Giroud profija (angol, francia nyelven). lequipe.fr
Giroud profija (angol nyelven). uefa.com
Giroud profija (angol nyelven). worldfootball.net
Giroud profija (angol nyelven). national-football-teams.com