Az Ilosvai járás (ukránul: Іршавський район) Kárpátalja közepén helyezkedik el, nyugatról a Beregszászi és a Munkácsi, északról a Szolyvai és Ökörmezői, keletről a Huszti, délről a Nagyszőlősi járással határos.


== Történelem ==
Ilosva környékén a legkorábbi leletek az újkőkorszakból valók. A 14. század során említenek több itteni települést (köztük Ilosvát és Bilkét is). Azonban komolyabb település az idők alatt nem alakult ki errefelé. A térség jellegzetesen fát használt az építkezéshez. Jellemzőek a fatemplomok, illetve korábban favárak a környéken.


== Gazdaság ==
A járás területén a legjellemzőbb gazdasági szektor a mezőgazdaság. Az itt megtermelt káposzta, paradicsom és paprika az ukrán piacra kerül. Ilosva városban működik a „Sanders” ruhaipari cég, amely exportra gyárt szöveteket.


== Népesség ==
A környékre az elvándorlás jellemző. Az ukrán lakosság vagy Nyugat-Kárpátalján, vagy Kijevben próbál munkát szerezni, miközben a magyarok tekintélyes hányada Magyarországon keres álláslehetőséget.
A térség többsége ukrán nemzetiségű (98,1%), őket számban az oroszok (0,9%) követik. A magyarok (0,3%) már nagyrészt elvándoroltak a környékről.


== Települések ==
(Zárójelben az ukrán név szerepel.)


=== Város ===
Ilosva (Іршава)


=== Községek ===
Árdánháza (Арданово)
Alsókaraszló (Заріччя)
Beregkisfalud (Сільце)
Beregkövesd (Кам’янське)
Bilke (Білки)
Boród (Брід)
Dolha (Довге)
Drágabártfalva (Доробратово)
Cserhalom (Дубрівкa)
Felsőkaraszló (Гребля)
Füzesmező (Лозa)
Hátmeg (Загаття)
Ilonca (Ільниця)
Kenézpatak (Чорний Потік)
Kisrákóc (Малий Раковець)
Kovácsrét (Кушниця)
Lukova (Луково)
Maszárfalva (Негрово)
Misztice (Імстичово)
Nagyrákóc (Великий Раковець)
Ölyvös (Вільхівка)
Rókamező (Лисичово)
Szajkófalva (Осій)
Szuhabaranka (Бронька)
Zárnya (Приборжавське)


== Források ==
Magyar nagylexikon IX. (Gyer–Iq). Főszerk. Bárány Lászlóné. Budapest: Magyar Nagylexikon. 1999.  799. o. ISBN 9639257001  
Zakarpatszka oblaszty (szela) (ukrán nyelven). (Hozzáférés: 2009. április 14.)