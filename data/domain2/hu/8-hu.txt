A Loggia del Mercato Nuovo (azaz Új piaci csarnok) árkádos építmény Firenze történelmi központjában.


== Leírása ==
A négy oldalán nyitott reneszánsz csarnok 1547-51 között épült Giovanni Battista del Tasso tervei szerint. Hatalmas oszlopai egyetlen kőből készültek; a sarokpillérek fülkéiben elhelyezett 19. század végi szobrok híres firenzei polgárokat ábrázolnak. A csarnok kútjának tetejét egy bronz vadkan díszíti. A római Trevi-kút ötletéből kiindulva - jótékony célra gyűjtenek itt; a vasráccsal elzárt medencébe lehet bedobni az aprópénzt.
A piac egyik nevezetessége a pietra della scandallónak nevezett kétszínű kő. A középkorban ezen a helyen büntették meg, állították pellengérre a firenzei adósokat.


== Források ==
Fajth Tibor: Itália, Athenaeum Nyomda, Budapest, 1980
ISBN 9632432355
Mueller von der Haegen, Anne: Tuscany: Art and architecture, Könemann, 2005
ISBN 3833114878
Wellner István: Firenze, Panoráma Kiadó, Budapest, 1975
ISBN 9632430417
Wirtz, Rolf: Firenze, Vince Kiadó, Budapest, 2007
ISBN 9639552909