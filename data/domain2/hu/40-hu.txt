A Kaptár – Megtorlás (Resident Evil: Retribution) egy 2012-es sci-fi akciófilm, melyet Paul W.S. Anderson írt és rendezett. Ez az ötödik része a Kaptár sorozatnak, amely a Capcom túlélő horror videojáték széria alapján készült el, és a harmadik rendezése és írása Andersonnak.
A filmet 2D, 3D, illetve IMAX 3D-ben mutatták be, amely bevételi szempontból sikeresen zárult, világszerte a bruttósított bevétele több mint 240 millió amerikai dollár. A filmkritikusok dicsérték a film történetét, a színészi alakítást, a 3D-s konvertációt, a vizuális effekteket és a harci koreográfiákat is. A film 2012. december 21-én jelent meg DVD-n és BluRay-en. A forgatás 2011 októberétől decemberig zajlott, majd 2012. szeptember 14-én mutatták be világszerte.


== Történet ==

A Védernyő Vállalat kutató-laboratóriumából származó T-vírus mérhetetlenül elterjedt a világon, amely a Föld lakosságának nagy részét zombivá változtatta. Amikor Alice, (Jovovich) a kísérletezésnek jól ismert alanya magához tért, a saját házában találta magát. A lányával, Beckyvel és a férjével reggeliztek, amikor váratlanul zombik törtek rájuk. Később egy másik szimulációba került, ahol ismét élet-halál harcot kellett folytatnia a vérengző fenevadakkal. Ezután pár percre a számítógépes biztonsági rendszer leállt, és Alice találkozott Ada Wonggal a föld alatti létesítmény központi vezérlőjében. A lány Albert Weskernek dolgozott, akinek a hologramja elmondta, hogy egy tenger alatti kísérleti laboratóriumban vannak, de segít nekik a szökésben, egy öt fős csapatot küldött a kimentésükre. Miután Alice rájött, hogy egy titkos orosz műveleti bázison tartják fogva, menekülni kezdett a digitális rezervátumból, és közben sikerült megfejtenie a múltjához kapcsolódó sötét titkokat. Hamarosan összetalálkozott néhány régi szövetségessel, de új baráttal is. Ám a létesítmény virtuális irányítója, a Vörös királynő magához térve minden eszközzel (és szörnnyel) védte az objektumot. Éppen ezért végül Jill Valentine-t és embereit küldte a menekülők után, hogy megakadályozza a szökésüket.


== Szereplők ==
Milla Jovovich - Alice (magyar hangja: Détár Enikő)
Sienna Guillory - Jill Valentine (magyar hangja: Bertalan Ágnes)
Michelle Rodriguez - Rain Ocampo (magyar hangja: Murányi Tünde)
Aryana Engineer - Becky (magyar hangja: Károlyi Lili)
Johann Urb - Leon S. Kennedy (magyar hangja: Makranczi Zalán)
Kevin Durand - Barry Burton (magyar hangja: Sarádi Zsolt)
Li Bingbing - Ada Wong (magyar hangja: Földes Eszter)
Ódéd Fehr - Carlos Olivera (magyar hangja: Dolmány Attila)
Boris Kodjoe - Luther West (magyar hangja: Kálid Artúr)
Colin Salmon - James "One" Shade (magyar hangja: Galambos Péter)
Shawn Roberts - Albert Wesker (magyar hangja: Dévai Balázs)
Mika Nakashima - J-Pop lány (magyar hangja: Törtei Tünde)
Megan Charpentier és Ave Merson-O'Brian - Vörös királynő (hang) (magyar hangja: Koller Virág)


== Források ==
A Kaptár – Megtorlás az Internet Movie Database oldalon (angolul)
A Kaptár – Megtorlás a PORT.hu-n (magyarul)


== További információk ==
http://www.rottentomatoes.com/m/resident_evil_retribution/
http://www.metacritic.com/movie/resident-evil-retribution
http://www.boxofficemojo.com/movies/?id=residentevil5.htm