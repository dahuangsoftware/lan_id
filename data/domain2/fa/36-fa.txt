آکادمی فوتبال باشگاه فولاد خوزستان در سال ۱۳۷۹ با هدف کشف و پرورش جوانان مستعد خوزستانی تأسیس شد. هم‌اکنون آکادمی فولاد بیش از ۴۰۰ بازیکن و ۳۴ مربی را در رده‌های مختلف پایه دارا می‌باشد. از محصولات این آکادمی می‌توان به بازیکنانی چون ایمان مبعلی، اسماعیل شریفات و کاوه رضایی اشاره کرد.
باشگاه فولاد از معدود باشگاه‌های فوتبال ایران است که در تمامی رده‌های پایه حضور جدی دارد. توجه به رده‌های پایه و بازیکنانی که آینده فوتبال استان و کشور را رقم می‌زنند همواره از اهداف و سیاست‌های کلان باشگاه فولاد بوده و عناوین زیادی که در طی سال‌های اخیر به دست آمده و بازیکنان فراوانی که به تیم‌های ملی مختلف کشور تحویل داده شده گواه این موضوع است. اقدامات ارزنده باشگاه فولاد باعث کسب افتخارات فراوانی در سال‌های اخیر شده و تیم‌های رده‌های پایه باشگاه یعنی تیم‌های امید، جوانان، نوجوانان و نونهالان فولاد بارها موفق به حضور در جمع چهار تیم برتر مسابقات لیگ برتر فوتبال کشور در رده مربوط به خود شده‌اند.


== عملکرد تیم‌ها ==
در فصل ۹۰-۱۳۸۹ نونهالان فولاد قهرمان کشور شدند، نوجوانان فولاد عنوان نایب قهرمانی را از آن خود کردند و تیم‌های امید و جوانان فولاد خوزستان نیز به مقام سومی مسابقات لیگ برتر کشور دست یافتند. بر این اساس، باشگاه فولاد خوزستان تنها باشگاهی در کشور بود که در هر چهار رده سنی روی سکو رفت و علاوه بر آن، از لحاظ تحویل بازیکن به تیم‌های ملی رتبه اول را در بین باشگاه‌های ایران بدست آورد.
در فصل ۹۱-۱۳۹۰ تیم‌های امید و جوانان نایب قهرمان کشور شدند، نوجوانان علیرغم دومی در دور اول لیگ به دور دوم راه نیافتند و نونهالان هنوز در حال رقابت برای کسب عنوان قهرمانی هستند.


== محصولات آکادمی ==
در فهرست زیر شماری از بازیکنان سابق تیم‌های پایه فولاد را مشاهده می‌کنید که به لیگ برتر و تیم‌های ملی راه یافتند. بازیکنانی که نامشان پررنگ نوشته شده سابقه بازی در تیم ملی بزرگسالان ایران را دارا می‌باشند.


== کادر کنونی ==


== منابع ==
وبگاه رسمی باشگاه فولاد


== پیوند به بیرون ==
وبگاه رسمی باشگاه فولاد