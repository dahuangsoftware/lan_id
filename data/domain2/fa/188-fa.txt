گروه اسمی به مجموعه‌ای از یک یا چند واژه گفته می‌شود که این گروه دستوری را تشکیل می‌دهند.


== نمونه ==
«همهٔ دانشجویانِ ممتازِ دانشگاهِ تهران برای یک سفرِ تفریحی به دهلی اعزام شدند.»
در جملهٔ یادشده، هریک از عبارت‌های «همهٔ دانشجویانِ ممتازِ دانشگاهِ تهران» و «یک سفرِ تفریحی» «گروه اسمی» هستند.


== اجزای گروه اسمی ==
«گروه اسمی» از دو بخش اساسی تشکیل شده‌است: هسته و وابستهها.
«هسته» مهم‌ترین واژهٔ یک گروه اسمی است. در گروه اسمیِ «همهٔ دانشجویانِ ممتازِ دانشگاهِ تهران» هستهٔ عبارت است از «دانشجویان»؛
«وابسته» تمام واژگانی هستند که برای تشریح هسته به‌کار می‌روند. وابسته‌ها معمولاً صفت یا مضاف هستند.
همهٔ = مضاف
دانشجویان = هسته
ممتاز = صفت
دانشگاهِ تهران = مضاف (خود یک «گروهِ اسمی» است متشکل از اسم + مضاف)
پیدا کردن هسته:
اگر گروه اسمی یک واژه بود،همان یک واژه هسته ی گروه اسمی خودش است.
اگر گروه اسمی چند واژه بود،چنانچه بینشان نقش نمای اضافه« ِ »بود،اولین واژه ی کسره دار،هسته است و اگر بین واژه ها کسره نبود،آخرین واژه ی بی کسره هسته می شود.
مانند: چند جلد کتابِ خوبِ شعر: کتاب هسته. همین چند جلد کتاب: کتاب هسته.


== جایگاه وابسته‌ها ==
بسته به زبان، وابسته‌ها می‌توانند قبل یا بعد از هسته بیایند. برای مثال، در زبان انگلیسی صفات به‌طور معمول قبل از هسته می‌آیند. در زبان فارسی اکثر صفت‌ها غالباً بعد از هسته می‌آیند؛ اما صفاتی چون صفات شمارشی (اول، اولین، نخستین) پیش از هسته می‌آیند.
وابسته‌ها بر دو نوع‌اند:
۱- وابستهٔ پیشین: صفت اشاره، صفت مبهم، صفت پرسشی، صفت تعجبی، صفت شمارشی، صفت عالی؛
۲- وابستهٔ پسین: علامت‌های جمع، «ی» نشانهٔ نکره، صفت شمارشیِ ترتیبیِ نوع دو، مضاف‌ٌالیه، صفت بیانی.


== منابع ==

کتاب زبان فارسی سال‌های اول و دوم و سوم دبیرستانهای آموزش و پرورش ایران