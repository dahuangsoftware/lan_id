ناهنگ روستای کوچکی از توابع بخش مرکزی شهرستان خمیر در شهرستان خمیر در استان هرمزگان ایران است. این روستا در تنگ هرا واقع است. ودر ۱۲ کیلومتری جنوب شرقی لمزان واقع می‌باشد.


== محدوده ناهنگ ==
از شمال هیر، از جنوب پدل، از مغرب لمزان، واز سمت مشرق به هرا محدود می‌گردد.


== جمعیت ==
دارای ۷۵ نفر (۱۵ خانوار) جمعیت می‌باشد، که از اهل سنت و از شاخه شافعی هستند یعنی از پیروان محمد ادریس شافعی هستند. به زبان فارسی به گویش محلی تکلم می‌کنند. دارای مسجد، دبستان، آب‌انبار (برکه) و درمانگاه است.


== شغل اهالی ==
شغل اهالی دامداری و کشاورزی است.. حدود ۶۰۰ اصله نخل دیم و ۱۰۰ من زمین زیر کشت دیم دارد.


== منابع ==
عباسی، قلی، مصطفی، «بستک وجهانگیریه» ، چاپ اول، تهران: ناشر: شرکت انتشارات جهان معاصر، سال ۱۳۷۲ خورشیدی.
بختیاری، سعید، «اتواطلس ایران» ، “ مؤسسه جغرافیایی وکارتگرافی گیتاشناسی، بهار ۱۳۸۴ خورشیدی