میر احمد تقوی (بهبهان - ۱۳۰۲) از عالمان دینی کهگیلویه و بویر احمد است.


== تولد ==
میراحمد تقوی در بهبهان دیده به جهان گشود و دو سال بعد به سرزمین پدریش کهگیلویه منتقل شد. پدر او میر علی صفدر تقوی عالم منطقه کهگیلویه بود. میراحمد خواندن، نوشتن و مقدمات عربی و قرآن را نزد پدر آموخت، مقدمات را در بهبهان نزد شیخ عبدالهادی مجتهدی فرا گرفت و در سال ۱۳۲۸ عازم نجف اشرف شد.


== اساتید نجف ==
ایشان در نجف اشرف از محضر عالمانی چون شیخ محمد علی، شیخ علی رشتی، میرزا کاظم تبریزی، سید جلیل یزدی، سید عباس مهری، سید اسدالله مدنی، شیخ علی اصغر اراکی، سیستانی استفاده کرد.


== بازگشت به ایران ==
در سال ۱۳۳۸ به ایران بازگشت و در وطن خود کهگیلویه که از محرومترین نقاط کشور بود سکونت گزید و به تبلیغ امور دینی و ارشاد پرداخت. ایام ورود به منطقه مقارن با انقلاب سفید بود.


== مبارزات انقلابی ==
وی با آغاز انقلاب اسلامی به رهبری سید روح‌الله خمینی همه آمال خود را در تحقق این ا نقلاب می‌دید؛ لذا همه وجود خود را یکسره د رخدمت ترویج آن قرارداد. وی با موقعیت و نفوذ اجتماعی منحصر به فردی که داشت توانست مقام‌های دولتی را از سرکوب انقلابیون بازدارد و زمینه حضور گسترده مردم را در فعالیت‌های انقلابی فراهم سازد و بدین ترتیب انقلاب را در منطقه کهگیلویه با درایت وبدون خسارت تا تحقق پیروزی هدایت کند. پس از انقلاب نیز هم خود را متوجه تأسیس و استقرار نهادهای انقلابی و افزون بر این جلب توجه اولیای امر وبه نیازهای اساسی و گسترده این منطقه کرد. تقوی به رغم دلبستگی به نظام جمهوری اسلامی از پذیرش مناصب رسمی در جمهوری اسلامی نیز اجتناب کرد حتی در یکی از دیدارهای ایشان با آیت الله خمینی در برابر تمایل ایشان برای تقبل منصب امام جمعه دهدشت، از پذیرش این سمت سرباز زدند و عذرخواهی کردند.


== تأسیس حوزه علمیه ==
از مهمترین اقدامات ایشان، تأسیس حوزه علمیه در شهرستان دهدشت است. وی با تأسیس مدرسه علمیه ولی عصر (عج) دهدشت به تربیت طلاب همت گماشت و در تربیت طلاب روشی سختگیرانه دارند و حاصل این روش تربیت ده‌ها طلبه فاضل و متعهد می‌باشد. یکی دیگر از فعالیت‌های ایشان رفع منازعات محلی ا ست که با وساطت ایشان به سهولت فیصله می‌یابند. رسیدگی به خانواده‌های بی بضاعت، تأسیس مسجد و حسینیه‌های بسیار و تجدید شکوهمند امامزاده سید محمود (جد اعلای ایشان) از دیگر آثار و برکات وجود ایشان است. ایشان با همه شهرت و نفوذ کلامی بسیار ساده و بی پیرایه زندگی می‌کند.


== اجازه از مراجع شیعه ==
ایشان با آنکه از مراجع تقلید بزرگ عصر چون سید روح‌الله خمینی، سید ابوالقاسم خویی و سید محمود شاهرودی اجازه‌های روایی مبسوطی داشته، ولی از وجوهات شرعی استفاده نمی‌کند و زندگی شخصی خود را از طریق کشاورزی و مشغلات اندکی که دارد اداره می‌کند.


== آثار قلمی ==
در ارتباط با آثار قلمی ایشان می‌توان از مواردی همچون خاطرات، در آینه وجدان، مجموعه نامه‌ها و اعلامیه‌ها و... نام برد


== فرزند ==
وی دارای فرزندانی است از جمله سید مرتضی تقوی، دکتر سید مصطفی تقوی نویسنده کتاب فراز و فرود مشروطه و...


== دوستان ==
از دوستان وی می‌توان سید کرامت الله ملک حسینی، شیخ محمد حسن مدرس بهبهانی، سید کاظم دهدشتی، سید ابوالقاسم هاشمی، سید محمد جواد تقوی، سید محمد حسین موسوی بلادی و.. را نام برد.


== وب گاه ==
www.mirahmadtaghavi.com


== منابع ==
http://abna.ir/data.asp?lang=1&id=361635
http://www.shabestan.ir/NSite/FullStory/Print/?Id=289241
http://kvb.ir/1392/06/%D8%A8%D9%87%D8%A8%D9%88%D8%AF-%D9%88%D8%B6%D8%B9-%D8%AC%D8%B3%D9%85%DB%8C-%D9%85%DB%8C%D8%B1-%D8%A7%D8%AD%D9%85%D8%AF-%D8%AA%D9%82%D9%88%DB%8C.html