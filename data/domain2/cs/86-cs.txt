Hólí (anglicky holi, Sanskrt: होली Holī) je indický a nepálský svátek, který je oslavou bhakti (lásky k Bohu), slavností jara a barev.
Hólí je oslavován na počest Prahlada, odehrává se vždy o úplňku měsíce Falgun (únor či březen).
Svátek začíná zapalováním hranice v předvečer svátku. Ve světě se Hólí nejvíce proslavil díky své bujaré formě oslavy, kdy na sebe lidé v ulicích vzájemně vrhají barevné prášky a cákají po sobě zbarvenou vodou, to vše za zpěvu a tance, bez ohledu na svou sociální příslušnost. Původně se používala přírodní barviva, dnes se často jedná o barviva syntetická.
V různých částech Indie nabývá svátek Hólí různých podob, mimo Indii je oslavován nejen indickými komunitami, své následovníky si svátek Hólí (respektive jeho barevný projev) našel i v západních zemích světa, včetně České republiky.
V roce 2017 svátek připadl na na 13. března, v roce 2018 připadá na 2. března.


== Galerie ==


== Reference ==


== Externí odkazy ==
 Obrázky, zvuky či videa k tématu Hólí ve Wikimedia Commons