PhDr. Tomáš Mazáč (24. října 1962 Zábřeh na Moravě – 22. února 2017 Brno) byl český básník a novinář.
Po maturitě na holešovském gymnáziu vystudoval historii na Filozofické fakultě Univerzity Jana Evangelisty Purkyně v Brně.  V letech 1990 až 1994 působil v brněnské redakci deníku Lidová demokracie. Spolupracoval s časopisy Akord, Proglas, verše publikoval také v denících Rovnost a Svoboda a ostravském Kulturním měsíčníku. V letech 2000 až 2007 přispíval esejemi o výtvarném umění do ekologického časopisu Veronica.  Odborné stati publikoval také ve Zprávách českých bibliofilů.
Podílel se na editování básnických sbírek jiných autorů (Ladislav Soldán, Rudolf Vévoda), uvádí vernisáže brněnských výtvarníků.  V letech 1994 až 1996 a poté opět v letech 2004 až 2006 vedl kulturní přílohu měsíčníku Kam za kulturou v Brně, v této době jednoho z mála kulturních periodik v Brně. V době konání Letní filmové školy v Uherském Hradišti v roce 2007 se podílel na vydávání bulletinu festivalu. 
Svá autorská čtení měl mj. v Mahenově památníku v Brně.


== Dílo ==


=== Básnické sbírky ===
Vzdálená setkání, první vydání 1992
Vzdálení setkání, druhé rozšířené vydání 1993
Bezmála noc Blok 1996 ISBN 80-7029-122-2
Básně 1997
Jak chutná sova 2002 ISBN 80-239-4264-6
Seznam děl v Souborném katalogu ČR, jejichž autorem nebo tématem je Tomáš Mazáč


=== Próza ===
Bílá je dobrá, aneb, Návod k použití Brna Brno 2008 ISBN 80-254-2641-6


=== Výtvarné monografie ===
Vazby laskavých doteků, čtení o Jánu Vrtílkovi Žilina 1998
Z priazne svätého Huberta Žilina 2003


== Reference ==