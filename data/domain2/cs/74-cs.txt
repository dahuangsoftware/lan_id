Zápas byl na Letních olympijských hrách 2000 na programu od 24. září do 1. říjen 2000. Zápasilo se v šestnácti kategoriích, místem soutěží bylo Sydney Exhibition and Convention Centre v Darling Harbouru v Sydney.


== Průběh soutěží ==
Největší ohlas měla finálová porážka Alexandra Karelina z Ruska od Američana Rulona Gardnera v nejtěžší váze zápasu řecko-římského. Karelin před tím 13 let neprohrál ani jeden zápas a v posledních deseti letech umožnil bodovat proti sobě jedinému soupeři. Gardner zvítězil 1:0, ve finále získal jediný bod, když Karelin rozpojil při držení své ruce.
Ve finále kategorie do 76 kilogramů ve volném stylu porazil Němec Alexander Leipold Američana Brandona Slaye. Krátce po skončení Her byl ale oznámen jeho pozitivní dopingový nález (v jeho vzorku našli nepovolené množství nandrolonu), Leipold byl diskvalifikován a musel medaili vrátit.
Soutěží se zúčastnili tři Češi, všichni v zápase řecko-římském. Petr Švehla prohrál dvakrát ve skupině a v kategorii do 54 kg obsadil 16. místo. Marek Švec měl stejnou bilanci a v kategorii do 97 kg byl o dvě příčky níž. Jedinou dílčí výhru zaznamenal David Vála, ale na postup ze skupiny mu také nestačila, v kategorii do 130 kg dosáhl přesto nejlepšího českého výsledku devátým místem.
Celkem startovalo v soutěžích 321 zápasníků z 55 zemí. Nejúspěšnější výpravou bylo navzdory Karelinovu neúspěchu Rusko, které získalo pět zlatých, dvě stříbrné a jednu bronzovou medaili, následovaly Spojené státy americké a Kuba.


== Medailisté ==


=== Zápas řecko-římský ===


=== Volný styl ===
Pozn.: Původní vítěz kategorie do 76 kg Alexander Leipold byl diskvalifikován, medaile převzali závodníci na dalších místech.


== Přehled medailí ==


== Zúčastněné země ==
Do bojů o medaile zasáhlo 314 zápasníků z 55 zemí:


== Odkazy ==
Official Report of the XXVII Olympiad – Results. 1.. vyd. Sydney : International Olympic Committee, 2001. Dostupné online. ISBN 0-9579616-1-8. Kapitola Wrestling. (anglicky)  


=== Související články ===
Letní olympijské hry 2000