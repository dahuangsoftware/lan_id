Pavel Hečko (* 8. listopadu 1951, Červená Voda) je český fotograf.


== Biografie ==
Vyučil se knihkupcem, absolvoval Střední všeobecně vzdělávací školu v Praze a externě vystudoval fotografii na FAMU v Praze (1981). Od roku 1982 pracuje jako fotograf na volné noze, od r. 1994 je pedagogem na SPGŠ. Žije v Praze.
Zabývá se především portrétem. Na svých snímcích zaznamenává nejen vnější podobu fotografovaných, ale i mnohé prvky jejich povahy a pocitů. Zajímá ho vyhledávání fyziologických a povahových shod a odlišností – například soubor Sestry, Dvojčata, Inverzní portréty, ve kterých využil možnosti porovnání na základě stranově převrácených snímků. V souboru vystaveném r. 1988 ve Fotochemě srovnává staré portréty stejných lidí (nebo sám sebe) s fotografiemi z jiné doby, ale z téhož prostředí.
„Pavel Hečko je dnes málo známý,“ říká o Pavlu Hečkovi Vladimír Birgus. „Přitom si myslím, že v portrétní fotografii 70. a 80. let patřil k tomu nejlepšímu, co u nás bylo.“


== Výstavy ==


=== Samostatné ===
1979 Galerie v podloubí, Olomouc
1988 Fotochema, Praha
1995 Malý Platýz, Praha
2005 Česká fotografie 20. století


=== Kolektivní ===
1980 Dokumentární fotografie na FAMU, Hodonín
1982 Aktuální fotografie, Brno
1985 Fotografie absolventů FAMU, Brno
1987 Fotografie absolventů FAMU, Praha
1985 V čase, Bratislava
1989 Současná československá fotografie, Amsterdam
1989 Československá fotografie 1945-1989, Praha
1989 37 fotografů na Chmelnici, Praha
1990 Československá fotografie současnosti, Kolín nad Rýnem


== Odkazy ==


=== Reference ===
Česká a slovenská fotografie osmdesátých a devadesátých let 20. století, Muzeum umění Olomouc, 2002
Birgus, V., Vojtěchovský M.: Česká fotografie 90. let, Kant, Praha, 1999


=== Související články ===
Portrétní fotografie


=== Externí odkazy ===
Odkaz na jeho fotografii Vlastní portrét s pistolí, 1981
Infosystém Avart