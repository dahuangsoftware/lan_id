Tramvajová doprava v Moločném, v krymském černomořském letovisku, představuje jedinou linku; tramvaje zde jezdí v podstatě po mořském pobřeží.


== Charakteristika ==
Je to nejmenší tramvajový systém v zemi, v bývalém SSSR, i jeden z nejmenších na světě. Linka spojuje v podstatě hotel Beregovoj s přímořským letoviskem Moločnoje. Trať je úzkorozchodná (rozchod kolejí 1000 mm), z obou stran kusá a měří pouze 1540 m. Jsou na ni nasazeny tramvaje typu Gotha T57 původem z Jevpatorije a Mykolajiva. V provozu jsou pouze dva vozy spřažené do jedné soupravy, a to jen v letní sezóně. Celkem celou síť tvoří jedna trať, malá vozovna a měnírna. Tramvaje mají bílo-modrý nátěr.


== Historie ==
O výstavbě nového provozu na Ukrajině se rozhodlo roku 1988, na jaře následujícího roku se mohlo začít stavět. Vzhledem k velmi malému rozsahu celého provozu práce skončily rychle, první cestující se tak tramvají mohli svézt již 18. srpna 1989. Od této doby je celý systém nepřetržitě v provozu.


== Související články ==
Kusttram


== Externí odkazy ==
 Obrázky, zvuky či videa k tématu Tramvajová doprava v Moločném ve Wikimedia Commons
Detailní popis na stránkách dopravního sdružení SPVD