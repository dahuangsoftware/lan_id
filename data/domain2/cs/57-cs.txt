Repasovaný monitor je monitor, který se prodává na trhu s použitým zbožím. K jejich hlavním výhodám patří především nižší cena a často téměř srovnatelná kvalita s monitorem novým. Repasované monitory (anglicky refurbished monitors) jsou monitory opravené, po profesionální kontrole, znovu uvedené do provozu odborníkem nebo přímo výrobcem, a není tedy potřeba se obávat nefunkčnosti či nejasného původu.
S přelomem milénia se staly velmi oblíbenými (rozšířenými) LCD monitory s výbornými parametry a zvláště použité LCD monitory jsou oproti ostatním typům repasované výpočetní techniky typické svou nízkou poruchovostí a bezproblémovým chodem. Díky absenci pohyblivých součástí je u značkových LCD monitorů životnost mnohem delší, než uživatel požaduje. Obvykle se značkové repasované LCD monitory mění v okamžiku, kdy uživatel hledá větší úhlopříčku nebo požaduje vyšší parametry - na nás už je jen vybrat si ty správné.
Jako repasované se někdy prodávají i monitory nové, které se včas neprodaly, nebo byly dlouhodobě vystavované v obchodech. U nás jsou tyto monitory označovány jako monitory z výstav, což je nejspíše nepovedený překlad anglického termínu Ex-Demonstration. Naopak bazarový monitor či použitá technika může být bazarem prodáván ve stavu, jak byl koupen od předchozího majitele, tedy bez technické revize, a nepovažuje se za repasovaný.
Repasovaný monitor pořídíte i se zárukou, obvykle to bývá několik měsíců, avšak najdou se i prodejci, kteří nabízí prodlouženou záruku za příplatek na jeden až dva roky. Prodejce repasovaného monitoru obvykle testuje spolehlivost před jeho prodejem.
Tyto monitory jsou naprosto dostačující pro kancelářskou práci.


== Reference ==