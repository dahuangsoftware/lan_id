Pavel Košťál (* 17. září 1980, Hradec Králové, Československo) je český fotbalový obránce, od srpna 2016 působící v klubu MFK Karviná, kde je na hostování z FK Senica. Nastupuje na pozici stopera. Mimo Česko působil na klubové úrovni v Rakousku, Německu a na Slovensku. Jeho fotbalovým vzorem je bývalý italský obránce Alessandro Nesta.


== Klubová kariéra ==
Svoji fotbalovou kariéru odstartoval v Sokolu Praskačka, ale již v průběhu mládeže jeho kroky vedly do týmu SK Hradec Králové. Po roce stráveném v A-mužstvu "Votroků" přestoupil v červenci 2002 do Baníku Most. V zimním přestupovém období sezony 2003/04 odešel do Slovanu Liberec, se kterým si zahrál Ligu mistrů UEFA a Pohár UEFA. Na jaře 2006 se Slovanem získal ligový primát. V létě 2008 o něj stála Sparta Praha, ale z transferu sešlo.
V létě 2009 zamířil poprvé do zahraničí, upsal se rakouskému klubu SC Wiener Neustadt, kde působil dva roky. Poté odešel do Německa, konkrétně do týmu nováčka druhé Bundesligy FC Hansa Rostock. V sezoně 2012/13 byl z důvodu zranění bez angažmá a v říjnu 2013 se vrátil do Česka. Stal se novou posilou prvoligové Zbrojovky Brno. Po třech letech v Brně (po vypršení smlouvy) odešel na Slovensko a podepsal v červnu 2016 smlouvu s klubem FK Senica, 10. týmem sezóny 2015/16 Fortuna ligy. V Senici se krátce po svém příchodu stal kapitánem mužstva. V srpnu 2016 odešel na hostování do klubu tehdejšího nováčka nejvyšší české soutěže MFK Karviná.


== Odkazy ==


=== Reference ===


=== Externí odkazy ===
 Obrázky, zvuky či videa k tématu Pavel Košťál ve Wikimedia Commons
Profil hráče na mfkkarvina.cz
Profil hráče na fksenica.eu (slovensky)
Profil hráče na fczbrno.cz
Profil hráče na fcslovanliberec.cz
Profil hráče na iDNES.cz
Profil hráče na fortunaliga.sk (slovensky)
Profil hráče na soccerway.com (anglicky)
Profil hráče na Transfermarkt.co.uk (anglicky)
Profil hráče na fotbalnet.sk (slovensky)