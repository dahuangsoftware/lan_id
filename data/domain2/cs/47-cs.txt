Claude Robert Rich (8. února 1929 Štrasburk – 20. července 2017 Paříž) byl francouzský divadelní a filmový herec, držitel ocenění César.


== Život a kariéra ==
Do roku 1935 žil se svými rodiči ve Štrasburku, pak se s matkou a třemi sourozenci přestěhovali do Paříže.
V roce 1953 absolvoval pařížskou konzervatoř Conservatoire national supérieur d'art dramatique a začal svou divadelní kariéru. Téměř současně se objevil ve filmu, nejdřív v okrajových rolích, pak v důležitějších, i když pořád vedlejších. Z jeho významnějších filmů 60. let 20. století je možno uvést například Lautnerův film z roku 1963 Povedení strejcové, ve kterém se setkal s Linem Venturou nebo Oskara s Louisem de Funèsem.
V 70. letech se dostal i k dramatičtějším a charakternějším filmovým rolím, přesto však ke konci dekády své působení ve filmu omezil a soustředil se hlavně na divadlo, v čem pokračoval také v 80. letech. V roce 1989 se přesto objevil v známém seriálu Chobotnice. V druhé polovici 70. let, kdy v ČSSR probíhala normalizace, uvedl v divadle Ateliér hru Pavla Kohouta. V roce 1989 se po boku Clauda Brasseura objevil v divadelní hře francouzského dramatika Jean-Clauda Brisvilla Le Souper. Jeho kreace státníka období Francouzské revoluce Charlese de Talleyranda byla úspěšná a později byla převedana na filmové plátno. Za výkon v tomto snímku získal Rich v roce 1993 svého prvního Césara.
V 90. letech se objevil, kromě jiného, v několika historických filmech, týkajících se francouzské historie. V roce 2002 byl oceněn Čestným Césarem. I přes pokročilý věk hrál stále ve filmu i v divadle. Zemřel 20. července 2017 po dlouhé nemoci.


== Filmografie (výběr) ==


=== Celovečerní filmy ===


=== Televize ===


== Ocenění ==


=== César ===
Ocenění
1993: César pro nejlepšího herce za film Le Souper
2002: Čestný César
Nominace
1995: César pro nejlepšího herce ve vedlejší roli za film D'Artagnanova dcera
2000: César pro nejlepšího herce ve vedlejší roli za film Pusa
2009: César pro nejlepšího herce ve vedlejší roli za film Aide-toi et le ciel t'aidera
2013: César pro nejlepšího herce ve vedlejší roli za film Cherchez Hortense


=== Molièrova cena ===
Nominace
1987: Molièrova cena pro herce za představení Faisons un rêve
1990: Molièrova cena pro herce za představení Le Souper
2003: Molièrova cena pro herce za představení Les Braises
2006: Molièrova cena pro herce za představení Le Caïman
2009: Molièrova cena pro herce za představení Le Diable rouge


=== Jiná ocenění ===
2008: Prix Henri-Langlois
2008: Prix du Brigadier


== Externí odkazy ==
 Obrázky, zvuky či videa k tématu Claude Rich ve Wikimedia Commons
Claude Rich v Česko-Slovenské filmové databázi
Claude Rich na Kinoboxu.cz
Claude Rich v Internet Movie Database (anglicky)
(francouzsky) Claude Rich v databázi AlloCiné