Dánská lidová strana (dánsky Dansk Folkeparti, DF) je politická strana v Dánsku. Ideologicky je řazena mezi strany národně a sociálně konzervativní, mezi strany pravicově populistické a mezi strany euroskeptické. Mezi významné body jejího programu patří také odpor proti přistěhovalectví, který jí pomohl k velkému zisku hlasů a kterým ovlivnila i jiné významné dánské politické strany.
V Evropském parlamentu je Dánská lidová strana členem skupiny Evropští konzervativci a reformisté.
Po parlamentních volbách v roce 2015, kdy dosáhla historického úspěchu ziskem 21,1 % hlasů, je druhou nejsilnější stranou dánského parlamentu, kde má 37 mandátů ze 179.


== Dějiny ==
Dánská lidová strana byla založena v roce 1995 Piou Kjærsgaardovou, která ji pak vedla až do roku 2012. V letech 2001 až 2011 se nepřímo podílela na vládě, když na její podpoře závisely menšinové koaliční vlády vedené stranou Venstre. Od roku 2012 je předsedou strany Kristian Thulesen Dahl.


== Volební výsledky ==


=== Parlamentní volby ===


=== Evropské volby ===


== Odkazy ==


=== Reference ===


=== Externí odkazy ===
 Obrázky, zvuky či videa k tématu Dánská lidová strana ve Wikimedia Commons
Oficiální stránky