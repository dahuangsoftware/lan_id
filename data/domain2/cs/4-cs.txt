Call of Duty (v překladu volání povinnosti či povinnost volá, nepřekládá se; zkratkou CoD) je herní série 3D akčních her hraných z pohledu první osoby. První 3 díly, 5. díl a 14. díl jsou z prostředí 2. světové války, zbytek se odehrává v současnosti nebo v blízké budoucnosti. Hlavními vývojáři hry jsou Infinity Ward, Treyarch, Sledgehammer Games a jednu hru vydalo studio Nihilistic, vydavatelem pak Activision.


== Hlavní hry ==


=== Call of Duty (2003) ===
Podrobnější informace naleznete v článku Call of Duty (hra).
Call of Duty (česky: volání povinnosti, zkratka CoD, někdy také retronymicky Call of Duty 1, zkratka CoD 1) je 3D akční počítačová hra z prostředí 2. světové války. Hráč v ní bojuje za stranu Sovětů, Britů a Američanů proti Němcům. Hra byla oceněna jako Nejlepší hra roku 2003.[zdroj?] Výrobce hry je Infinity Ward, vydavatel společnost Activision. Singleplayer, neboli hra pro jednoho hráče, hráče provádí bitvami 2. světové války, kde bojuje za 3 národy – Američany, Sověty a Brity. Hra obsahuje také multiplayer.


=== Call of Duty 2 (2005) ===
Podrobnější informace naleznete v článku Call of Duty 2.
Call of Duty 2 (zkratka CoD 2) je akční počítačová hra od vývojářů Infinity Ward a vydavatele Activision zasazena do prostředí 2. světové války. Vydána byla 25. října 2005 pro PC a 15. listopadu téhož roku pro Xbox 360. Dále byly vytvořeny verze pro mobilní telefony, Pocket PC a Smartphone. Call of Duty byla jedna z nejlépe hodnocených her roku 2005. Hráč postupně ovládá čtyři vojáky (2 britské, 1 amerického, 1 sovětského), jenž ve svých individuálních kampaních musí překonávat celou řadu smrtelně nebezpečných bojových situací. Na výběr je několik možností, jak se veškerým obsahem hry prokousat. Lze postupně absolvovat všechny čtyři kampaně v řadě nebo si vybrat kteroukoli bitvu z kterékoli kampaně. Také v tomto dílu série je k dispozici multiplayer.


=== Call of Duty 3 (2006) ===
Podrobnější informace naleznete v článku Call of Duty 3.
Call of Duty 3 (zkratka CoD 3) je třetí díl úspěšné 3D akčních her ze série Call of Duty z prostředí 2. světové války. Hráč poprvé nehraje jenom za Američany, Brity a Rusy, ale místo Rusů tu jsou Kanaďani a Poláci (Američani a Britové jsou tu stále) proti nacistům. Výrobce hry je Treyarch a Pi Studios, vydavatel společnost Activision. Je to zatím jediná hra z hlavní serie Call of Duty, která nevyšla pro PC.


=== Call of Duty 4: Modern Warfare (2007) ===
Podrobnější informace naleznete v článku Call of Duty 4: Modern Warfare.
Call of Duty 4: Modern Warfare (zkratka CoD 4) je čtvrtý díl úspěšné série 3D akčních her Call of Duty. Hra byla oceněna jako Nejlepší hra roku 2007. Odehrává se v nedaleké budoucnosti a je to tak první díl ze série Call of Duty, který se neodehrává v době 2. světové války. Hra je rozdělena na 3 části. během nichž hrajete většinou za seržanta Johna „Soap“ MacTavishe nebo za seržanta Paula Jacksona. V druhé části hry se na 2 mise ocitnete v kůži kapitána Price (v té době poručík) během utajované mise v okolí Černobylu.


=== Call of Duty: World at War (2008) ===
Podrobnější informace naleznete v článku Call of Duty: World at War.
Call of Duty: World at War nebo Call of Duty: World at War (zkratka CoD WaW) je pátý díl úspěšné série 3D akčních her ze série Call of Duty. Hra se opět odehrává za 2. světové války. Hráč během hry hraje jako vojín C. Miller za Američany proti Japoncům, jako vojín Dimitri Petrenko za Sověty proti Němcům a nakonec jako PO. Locke opět za Američany jako člen Posádky letadla Consolidated PBY Catalina zase proti Japoncům. Hra začíná za vojína Millera útěkem ze zajateckého tábora a končí stejně jako v Call of Duty vztyčení sovětské vlajky na střeše Reichstagu. Je to také první díl ve kterém se neobjevuje pouze singleplayer a multiplayer ale i zombie mód.


=== Call of Duty: Modern Warfare 2 (2009) ===
Podrobnější informace naleznete v článku Call of Duty: Modern Warfare 2.
Call of Duty: Modern Warfare 2 (zkráceně také CoD MW2 nebo MW2) je v pořadí šestý díl úspěšné série 3D akčních her ze série Call of Duty. Jak už sám název napovídá, jedná se o volné pokračování hry CoD 4: Modern Warfare, a opět se tedy jedná o blízkou současnost. Šestý díl je opět od tvůrců z Infinity Ward, která vytvořila všechny předchozí díly, kromě dílu třetího (CoD 3) a pátého (CoD 5 WaW). Na rozdíl od Modern Warfare z roku 2007, nemá hráč možnost naklánět se doleva a doprava ze zákrytu. Je to nejlépe oceněná hra roku 2009.


=== Call of Duty: Black Ops (2010) ===
Podrobnější informace naleznete v článku Call of Duty: Black Ops.
Call of Duty: Black Ops je sedmý díl úspěšné série 3D akčních her Call of Duty. Hra je vyvíjena společností Treyarch a ;vydání je oficiálně oznámeno na 9. listopadu 2010. Black Ops je první díl ze serie Call of Duty, který se odehrává ve studené válce a snaží se tedy částečně následovat své úspěšné bratříčky (Modern Warfare a Modern Warfare 2).


=== Call of Duty: Modern Warfare 3 (2011) ===
Podrobnější informace naleznete v článku Call of Duty: Modern Warfare 3.
Call of Duty: Modern Warfare 3 je 3. pokračování známe podserie Call of Duty s názvem „Modern Warfare“. Vydání hry bylo v listopadu 2011. Běží na stejném enginu jako Call of Duty: Modern Warfare 2, ale s četnými úpravami. Tento díl nás zavede do různých měst jako např.: New York, Sierra Leone, Londýn, Hamburg, Paříž a dokonce si zahrajeme v Praze i na nejmenovaném hradě v blízkosti Prahy.


=== Call of Duty: Black Ops II (2012) ===
Podrobnější informace naleznete v článku Call of Duty: Black Ops II.
Call of Duty: Black Ops 2 je volné pokračování sedmého dílu Call of Duty: Black Ops. Příběh vypráví hlavně o synovi hlavního hrdiny původního Black Ops, Davida Masona v roce 2025. Příběh se velmi protíná s minulostí a dozvíme se, jak to vše dopadne. Tento díl prošel mnoha změnami od posledního CoD. Ve hře je možné hrát také za stroje.


=== Call of Duty: Ghosts (2013) ===
Podrobnější informace naleznete v článku Call of Duty: Ghosts.
Call of Duty: Ghosts (zkráceně také CoD G nebo Gh) je v pořadí již desátý díl úspěšné série 3D akčních her ze série Call of Duty. Hra je poháněna novým enginem, přinášejícím činnosti, které dokáží přeměnit celou mapu.


=== Call of Duty: Advanced Warfare (2014) ===
Podrobnější informace naleznete v článku Call of Duty: Advanced Warfare.


=== Call of Duty: Black Ops III (2015) ===
Podrobnější informace naleznete v článku Call of Duty: Black Ops III.
Jedná se o pokračování dílů série Black Ops, které navazuje na Call of Duty: Black Ops II.


=== Call of Duty: Infinite Warfare (2016) ===
Call of Duty: Infinite Warfare od studia Infinity Ward. První díl nové, samostatné série.


=== Call of Duty: Modern Warfare Remastered (2016) ===
Nově zpracovaná verze Call of Duty 4: Modern Warfare z roku 2016.


=== Call of Duty: WWII (2017) ===
Podrobnější informace naleznete v článku Call of Duty: WWII.
Zatím nejnovější díl herní série se bude odehrávat ve 2. světové válce. Ústřední postavou je americký voják, ovšem stejně jako v předchozích dílech bude hráč vtělen na kratší dobu do jiných postav, konkrétně pak do britského vojáka či do Francouzky. S největší pravděpodobností nás čekají nejznámější bitvy i závěr války – tedy od vylodění v Normandii přes kampaň v Nizozemsku, Belgii a nakonec i v srdci Německa. Oficiální trailer byl uveden 26. dubna 2017 při velkolepém odhalení hry v Londýně. Vydání nejnovějšího titulu Call of Duty: WWII je naplánováno na 3. listopad 2017.


== Vedlejší hry ==


=== Konzole ===


==== Call of Duty: Finest Hour ====
Call of Duty: Finest Hour je první konzolový dodatek hry Call of Duty. Obsahuje nové herní módy.


==== Call of Duty 2: Big Red One ====
Call of Duty 2: Big Red One je spin-offem hry Call of Duty 2.


==== Call of Duty: World at War – Final Fronts ====
Call of Duty: World at War – Final Fronts je adaptace hry Call of Duty: World at War pro PlayStation 2.


==== Call of Duty: The War Collection ====
Call of Duty: The War Collection je boxový komplet her Call of Duty 2, Call of Duty 3 a Call of Duty: World at War.


=== Ruční konzole a mobily ===


==== Call of Duty: Roads to Victory ====
Call of Duty: Roads to Victory je hra pro PlayStationPortable, která je založena na Call of Duty 3.


==== Call of Duty: Modern Warfare: Mobilized ====
Call of Duty: Modern Warfare: Mobilized is the Nintendo DS companion game for Modern Warfare 2.


==== Call of Duty: Black Ops DS ====
Call of Duty: Black Ops DS je druh hry Black Ops na Nintendo DS.


==== Call of Duty: Zombies and Zombies 2 ====
Call of Duty: Zombies je hra z první osoby.


==== Call of Duty: Black Ops: Declassified ====
Call of Duty: Black Ops: Declassified je hra na PlayStation Vitu.


==== Call of Duty: Strike Team ====
Call of Duty: Strike Team je hra z první a třetí osoby.


==== Call of Duty: Heroes ====
Call of Duty: Heroes je strategická hra od studia Faceroll Games na Android a iOS.


==== Call of Duty Online ====
Call of Duty Online je F2P hra v Číně.


== Zrušené hry ==


=== Call of Duty: Combined Forces ===
Call of Duty: Combined Forces měl být sequelem Call of Duty: Finest Hour. Kvůli problémům mezi Spark Unlimited, Electronic Arts a Activision se hru nepodařilo dokončit.


=== Call of Duty: Devil's Brigade ===
Call of Duty: Devil's Brigade měla být střílečka první osoby. Hra byla zasazena ve 2. světové válce. Mělo se jednat výhradně o italskou kampaň.


=== Call of Duty: Vietnam ===
Call of Duty: Vietnam měla být střílečka z pohledu třetí osoby zasazena ve Vietnamu. Vývoj byl zastaven z důvodu dokončení Call of Duty: Modern Warfare 3.


=== Call of Duty: Roman Wars ===
Call of Duty: Roman Wars měla být střílečka z pohledu třetí a první osoby. Hra se odehrávala v antickém Římě a měla sledovat průběh vlády Julia Caesara.


== Reference ==


== Externí odkazy ==
 Obrázky, zvuky či videa k tématu Call of Duty ve Wikimedia Commons
Odpočet Call of Duty: WWII na Oficiálních stránkách
Recenze Call of Duty: Ghosts na Vytukej.cz
Recenze Call of Duty: Advanced Warfare na Vytukej.cz
Recenze Call of Duty: Black Ops 2 na Vytukej.cz
Recenze Call of Duty: Modern Warfare 2 na Vytukej.cz