Česko Slovenský X Factor je interaktivní hudební soutěž s prvky reality show, kterou vytvořil Simon Cowell a v roce 2014 se poprvé objevila současně na českých a slovenských televizích. V Česku byla vysílána na Primě a na Slovensku na sesterské televizi TV JOJ. Tato soutěž vychází z původní britské verze soutěže The X Factor, která se pod mnoha různými názvy vysílá po celém světě. 25. května 2014 se vítězem stal Peter Bažík ze Slovenska.
TV JOJ oznámila nasazení soutěže v polovině listopadu 2013, původně jako X Factor Slovensko. V polovině prosince oznámila vstup do projektu také česká TV Prima (v roce 2008 vysílala český X Factor TV Nova).
Vítězem prvního Česko Slovenského X Factoru se stal Peter Bažík. Vítěznou mentorkou se stala Sisa Sklovská.


== Historie ==

Formát X Factoru pochází z britských ostrovů, kde jej poprvé představila televize ITV v roce 2004. Za pořadem stojí samotný mediální guru Simon Cowell. Ten působil v britském originále od r. 2004 do 2010, kdy následně přenesl show do Spojených států, kde se uskutečnily již 3. ročníky. Mezi nejúspěšnější mutace ve světě patří např. právě britská, nebo i verze australská. Mezi celebritami, které se již vystřídaly na místech porotců můžeme najít kromě Cowella např. jména jako Nicole Scherzinger, Gary Barlow, L.A. Reid, Paula Abdul, Demi Lovato, Sharon Osbourne, Louis Walsh, Ronan Keating, Cheryl Cole apod.


== Formát ==
X Factor je pěveckou-reality soutěží, sleduje nejen pěvecké výkony, ale zpravidla i příběhy jednotlivých soutěžících. Ti se již od začátku přihlašují do jedné ze čtyř hlavních kategorií: Kluci (Boys), Děvčata (Girls), Starší 28 let (Over 28) a Skupiny (Groups).


=== Jednotlivé fáze ===


==== Producentské castingy ====
– jedná se o první kontakt budoucích soutěžích s produkcí, tyto castingy nejsou snímány kamerami, ani nejsou přístupné veřejnosti a jednotliví uchazeči zpívají před jednotlivými komisemi. Cílem je oddělit zrna od plev.


==== Otevřené castingy ====
– castingy, kde jsou již přítomni kromě moderátora také samotní porotci. Jedná se o castingy, které jsou přístupné veřejnosti a ta je také jedním z důležitých faktorů show. Obvykle bývají natáčeny ve větší hale. Zde již o postupu či nepostupu soutěžícího rozhoduje sama odborná porota složená z různých pěveckých či producentských hvězd. Soutěžící musí pro postup získat 3 porotcovské hlasy.


==== Bootcamp (soustředění) ====
– soutěžící, kteří postoupili z castingů čeká v této fázi opravdové „peklo“, zpravidla se natáčí během 2-3 dnů, a počet soutěžících je třeba zredukovat v každé kategorii na určitý počet. Ten se liší podle jednotlivých verzí a ročníků soutěže, zpravidla se však jedná o 8 soutěžících v každé kategorii. Během bootcampu soutěžící zpívají 2-3 písně přiřazené produkcí, na jejich nacvičení mají velmi málo času, bývají rozřazováni do různých uskupeních a jsou postupně vyřazováni, až zůstane konečný požadovaný počet.
Po bootcampu se jednotliví porotci dozvědí od produkce, kdo bude mentorovat kterou kategorii. Následně jsou o těchto výsledcích informováni i jednotliví, již rozdělení, soutěžící.


==== Judges Houses (Domy porotců) ====
– tato fáze bývá jednou z nejoblíbenějších, a také v ní často dochází k neuvěřitelným pěveckým výkonům. Každý z porotců (mentorů) pozve svou skupinu soutěžících k sobě domů, v zahraničních verzích (UK, US, AUS) zpravidla soutěžící jezdí po různých koutech světa. Na těchto místech každý ze soutěžících zazpívá před svým mentorem a jeho pomocným hvězdným hostem vybranou píseň, kterou musí svého mentora přesvědčit, aby si jej vybral do živých přenosů. Každý mentor vybere ze svých zpravidla 8 soutěžících finální 3-4, se kterými bude pracovat v následující fázi, té nejdůležitější, tedy Live Show.
Pozn. – v některých světových verzích došlo k různé kombinaci bootcampu a judges houses, např. také přidáním nového prvku, tzv. Chairs Challenge (výzvou stoliček), tato by však v naší mutaci uplatněna být neměla.


==== Live Show (Živé přenosy) ====
– v této fázi soutěže již přicházejí na řadu také diváci, a to smskovým hlasováním pro své favority. Jednotlivá živá kola mají určitá témata, která musí zpěvák dodržet, při „vyřazování“ také vystupují zpravidla 2 hudební hosté. Po odzpívání všech soutěžících je spuštěno hlasování, poslední 2 soutěžící, kteří obdrží za kolo nejméně hlasů zpívají ještě v ten večer v tzv. rozstřelu. Z těchto 2 zpěváků poté porota vybere 1, kdo opustí soutěž. Takto to postupuje dále, až se počet soutěžících zužuje, v dalších kolech zpívají zpravidla každý 2 nebo 3 písně, až vše vyvrcholí dvoudenním finále. V tom již porotci nemají rozhodovací pravomoc, ale vše je jich v rukou diváků, kteří svým hlasováním vyberou svého vítěze.


== 1. řada ==


=== Obsazení ===


==== Moderátoři ====
Dne 21.1.2014 bylo zveřejněno jméno oficiálního moderátora pro první česko-slovenský ročník soutěže. Stal se jím Martin "Pyco" Rauch. Moderátor zveřejnil tuto informaci na svém oficiálním facebook kanálu, načež informaci potvrdila i samotná televize JOJ.


==== Porotci ====
Dne 29.1.2014 byla televizí Prima a televizí JOJ oficiálně zveřejněná porota prvního česko-slovenského ročníku. Porota X Factoru se skládala z českého herce, moderátora a zpěváka Ondřeje Brzobohatého, mladé slovenské zpěvačky Celeste Buckingham (známé z první série Česko-Slovenské SuperStar), dále slovenské zpěvačky a muzikálové pěvkyně Sisy Sklovské a textaře a zpěváka české hudební skupiny J.A.R. Oty Klempíře.


=== Castingy ===
Producentské castingy se konaly v tyto termíny a v těchto místech:
Slovenská republika
Česká republika
Castingy v Česku byly plánovány na 14. a 15. prosince, ale uskutečnily se o měsíc později. Otevřené castingy, kde jsou již součástí jak oficiální porota, tak i divácké publikum, se začínají natáčet od 3. do 10. února v Bratislavské Incheba Expo Aréně.


=== Bootcamp (soustředění) ===
Tato fáze soutěže se natáčela ve dnech 10.-12. února také v Bratislavské Incheba Expo Aréně. Do Bootcampu postoupilo z castingů 104 soutěžících. Během jednoho dne porota provedla další selekci. Nejprve rozdělila soutěžící do jednotlivých kategorií, poté obdržela každá z nich jednu píseň, kterou se museli během hodiny všichni naučit:
Dívky - If I were a boyKluci - Man in the mirrorStarší nad 28 let - Just give me a reasonSkupiny - Love me again
Po předvedení těchto písní porota vyřadila polovinu soutěžících. Následovala malá vsuvka v podobě nacvičování choreografického tance. Poté přišla na řadu 3. část Bootcampu, duety. Porota rozdělila zbylé soutěžící do dvojic, každá si mohla vybrat píseň ze seznamu songů. Po odzpívání porota vybrala 20 nejlepších soutěžících, 5 v každé ze čtyř kategorií. V závěru Bootcampu se jednotliví porotci dozvěděli, které kategorie budou mentorovat:
Ondřej Brzobohatý- DívkyCeleste Buckingham- KluciSisa Lelkes Sklovská- Starší nad 28 letOto Klempíř- Skupiny


=== Judges Houses (Domy porotců) ===
5 soutěžících z každé kategorie bylo pozváno ke svým mentorům domů, aby z nich vzešla dvojice nejlepších v každé kategorii. Tito se následně utkají v živých přenosech. V 1. epizodě věnované Domům porotců se představily týmy Celeste a Oty. Ota pozval skupiny do hudebního klubu SaSaZu v Praze a k sobě domů, Celeste natáčela s kluky v prostoru heliportu bratislavského hotelu Kempinsky River Park. Ve 2. části se představily týmy Sisy a Ondry. Sisa si své soutěžící pozvala k sobě domů, Ondra natáčel s dívkami v Obecním domě v Praze.


=== Live Shows (Živé přenosy) ===


==== Týden 1. (11. května) ====
Téma: Absolutní hity
Hudební hosté: Celeste Buckingham
Hlasování porotců o vypadnutí
Brzobohatý: Matěj Vávra
Buckingham: Marina Laduda
Sklovská: Marina Laduda
Klempíř: Marina Laduda


==== Týden 2. (18. května) ====
Téma: Songy s věnováním
Hudební hosté: Ondřej Brzobohatý a Peter Cmorík, Peter Bič Project
Hlasování porotců o vypadnutí
Brzobohatý: Brigita Szelidová
Buckingham: Brigita Szelidová
Sklovská: Matěj Vávra
Klempíř: Matěj Vávra
Následoval tzv. Deadlock, kdy nejméně hlasů od diváků obdržela Brigita.


==== Týden 3. - FINÁLE (25. května) ====
Téma: Vlastní výběr, duet s mentorem, vítězný song
Hudební hosté: Richard Müller a skupina Fragile
Část 1.
Část 2.


=== Sledovanost ===


== Reference ==


== Externí odkazy ==
Oficiální stránky soutěže TV JOJ
Oficiální stránky soutěže TV Prima