Royal Air Force (RAF), česky Královské letectvo, je vojenské letectvo britských ozbrojených sil.


== Historie RAF ==

Jde o nejstarší nezávislé vojenské letectvo na světě, které vzniklo 1. dubna 1918 sloučením Royal Flying Corps a Royal Naval Air Service. RAF od té doby hrálo významnou roli v britské vojenské historii, především během druhé světové války. Od července 1940 do října téhož roku probíhala takzvaná bitva o Británii. RAF se ubránila mnohonásobné přesile Luftwaffe a zabránila tak Hitlerovi podniknout operaci Lvoun - invazi do Británie. Bojovalo se víceméně nad jižní Anglií. V RAF byly za druhé světové války i československé perutě - 310. stíhací, 312. stíhací, 313. stíhací a 311. bombardovací. RAF se později zúčastnila i dalších konfliktů, jako byla např. korejská válka, válka o Falklandy či invaze do Iráku. RAF s 1114 letouny a 46 800 muži (v roce 2010) patří mezi největší letecké síly na světě. Je také jedno z technologicky nejvyspělejších, tuto pozici významně upevnilo nákupem 232 stíhaček Eurofighter Typhoon. Mezi jeho příslušníky v době vzniku patřil např. Henry Allingham, který zemřel v roce 2009 ve věku 113 let. Karel Janoušek byl jediným Čechoslovákem který získal v RAF hodnost maršála.


== Čechoslováci v RAF ==

V Britském královském letectvu sloužilo za druhé světové války celkem 2402 Čechů a Slováků. Pětina z nich se konce války nedočkala. Ne všichni ale byli piloty. Vedle známých mužů v modrém tam byl pozemní personál. Další muži působili na administrativních pozicích, jako styční důstojníci u královského letectva nebo ve výcvikových jednotkách. V RAF byli také letci z řady jiných zemí. Čechoslováci si ale u britského letectva vydobyli vynikající pověst stejně jako jejich polští kolegové. Mnozí letci se po únoru 1948 stali oběťmi komunistického režimu. Přicházeli ze Západu a mnozí z nich měli za manželky Angličanky. Dávno před komunistickým pučem dávali otevřeně najevo nespokojenost s tím, jak fungovala poválečná limitovaná demokracie. (Typickým příkladem za všechny může být známý protektorátní odbojář Jan Smudek.) Český personál sloužící u RAF připomíná pražský Památník Okřídleného lva. Padlé letce připomíná památník v Praze-Dejvicích. Dne 9.11.2015 byla v Kroměříži na budově bývalých kasáren odhalena pamětní deska věnovaná místním rodákům z řad RAF.


== Seznam letadel ==


== Poznámky ==


== Reference ==


== Literatura ==
Chaz Bowyer: Dějiny RAF, Columbus, Praha 1995, ISBN 80-901727-4-1
Jan Michl: Cizinci v RAF – stíhači z okupované Evropy od obrany k vítězství (1941-1945), Naše vojsko, Praha 2008, ISBN 978-80-206-0930-4
Zdeněk Hurt: Češi a Slováci v RAF za druhé světové války, Computer Press, Brno 2005, ISBN 80-251-0803-1
Alan Hall: RAF po pádu Varšavské smlouvy, Naše vojsko, Praha 2007, ISBN 978-80-206-1326-4


== Související články ==
Army Air Corps
Fleet Air Arm
Seznam perutí RAF


== Externí odkazy ==
 Obrázky, zvuky či videa k tématu Royal Air Force ve Wikimedia Commons
 Téma Royal Air Force ve Wikicitátech
(anglicky) Oficiální stránky Royal Air Force