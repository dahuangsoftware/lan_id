Laša Gudžedžiani (gruzínsky: ლაშა გუჯეჯიანი), (* 12. srpna 1985 Tbilisi, Sovětský svaz) je bývalý reprezentant Gruzie v judu.


== Sportovní kariéra ==
Mezi seniory se začal prosazovat už v juniorském věku. V roce 2004 vyhrál souboj o olympijské hry v Athénách se zkušeným Davitašvilim a jako 19letý mladík nastoupil v prvním kole olympijského turnaje proti zkušenému Turkovi Tatarolu. Byl to jeho jediný zápas na turnaji, protože ho v jeho polovině Turek hodil na ippon (tai-otoši).
V roce 2008 na olympijských hrách v Pekingu patřil k hlavním favoritům na medaili. Kvůli válečnému konfliktu v jeho zemi nemohl být psychicky v nejlepším rozpoložení, ale gruzínskému týmu pomohlo vítězství zlaté medaile Cirekidzeho dva dny dozadu. V prvním kole si musel poradit s atrakcí olympijského turnaje s 230kg vážícím Guamcem. Ve druhém potom po 15s smetl Američana McCormicka technikou osoto-makikomi a ve čtvrtfinále svedl taktickou bitvu s obrovitým Íráncem Rudakim. Dvě minuty před koncem ho podrazil technikou kouči-gari za juko a tento náskok udržel až do konce. V semifinále narazil na Japonce Satoši Išii. Krásný a z obou stran otevřený zápas plný výměn rozhodl verdikt rozhodčí minutu před koncem zápasu. Ta (mimochodem velmi zkušená rozhodčí Cathy Mouette) napomenula šidem Gruzínce a dostala do výhody Japonce (vedení na koku). Gruzínci nezbylo než útočit, jenže Japonec vzápětí navýšil skóre po technice kouči-gari za juko. Gruzínec už fyzicky na odpověď neměl a v závěru se symbolicky nechal chytit do držení. V boji o třetí místo nastoupil proti vycházející hvězdě Rinerovi, se kterým prohrál. Obsadil 5. místo a především semifinálový duel ho dlouho mrzel.
Po olympijských hrách v Pekingu začal mít vážné zdravotní problémy (kolena především) a do čtyř let se prakticky vytratil z profesionálního světa juda. V 26 letech byl nucen ukončit kariéru v reprezentaci.


== Výsledky ==


== Reference ==


== Externí odkazy ==
Judo FactFiles