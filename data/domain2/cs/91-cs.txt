Stephen Hopkins (* 1. října 1958, Jamajka) je americký režisér, producent a scénárista. Znám je hlavně akčními filmy (v současnosti se však od akčních filmů mírně odklonil). Jeho nejznámějšími filmy jsou Noční můra v Elm Street 5: Dítě snu (1989), Predátor 2 (1990), Rozsudek noci (1993), Lovci lvů (1996), Ztraceni ve vesmíru (1998), Život a smrt Petera Sellerse (2005) a Barva vítězství (2016). Hopkins točí též seriály, nejznámějším je 24 hodin.


== Kariéra ==
Jeho prvním filmem byla Nebezpečná hra (1987), úspěchu dosáhl až pokračováním kultovního filmu Wese Cravena Noční můra z Elm Street 5: Dítě ze Snu (1989) o tom, jak se Freddy Krueger snaží dostat do snů ještě nenarozeného dítěte. Poté natočil epizodu seriálu Příběhy ze záhrobí a poté natočil do té doby svůj nejambicióznější projekt Predátor 2 (1990).
Následujícím filmem byl thriller Rozsudek noci (1993) s Jamesem Woodsem a podobný akční film Zděšení (1994) s Tommy Lee Jonesem a Jeffem Bridgesem. Téhož roku ještě natočil televizní Vault of Horror I.
Ovšem jméno si udělal až kvalitním dramatem Lovci lvů (1996) a Valem Kilmerem a Michaelem Douglasem. Následující film Ztraceni ve vesmíru (1998) s Garym Oldmanem a Williamem Hurtem byl téměř propadák a Hopkins si dal menší pauzu.
Po jedné povídce v cyklu Historky z metra (1999) natočil nepříliš úspěšný film Podezření (2000) a poté natočil kvalitní, ale nevýrazný Život a smrt Petera Sellerse (2004) a velice úspěšné seriály 24 hodin a Californication.
Následoval televizní World of Trouble (2005), průměrný horor Krvavá sklizeň (2007), další televizní projekt Maggie Hill (2009) a poté dobrý sportovní film Barva vítězství (2016).
V současnosti[kdy?] Hopkins točí seriál 24 hodin: Nezastavitelný.


== Filmografie ==
2016 Barva vítězství
2009 Maggie Hill (TV film)
2007 Krvavá sklizeň
2005 World of Trouble (TV film)
2004 Život a smrt Petera Sellerse
2000 Podezření
1999 Historky z metra (TV film)
1998 Ztraceni ve vesmíru
1996 Lovci lvů
1994 Vault of Horror I (TV film)
Zděšení

1993 Rozsudek noci
1990 Predátor II
1989 Noční můra v Elm Street 5: Dítě snu
1987 Nebezpečná hra


=== Seriály ===
2017 24 Hodin: Nezastavitelný
2016 Houdini and Doyle
2013 Californication
2012 Profesionální lháři
2011 Shameless
2010 Detektiv Thorne: Ospalá dívka
2009 Zvláštní poldové
Californication

2007 Californication
2004 Traffic
2002 24 hodin
2001 24 hodin
1989 Příběhy ze záhrobí