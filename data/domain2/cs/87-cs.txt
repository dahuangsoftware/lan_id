American Hockey League (česky Americká hokejová liga) je hokejová liga v severní Americe. Založena byla v roce 1936. Každé z 30 mužstev AHL má podepsanou dohodu o spolupráci s jedním mužstvem z NHL. V soutěži působí 26 amerických a čtyři kanadské kluby. Ligové vedení má své sídlo ve Springfieldu v Massachusetts a v jeho čele stojí David Andrews.
Šampion je každý rok oceněn Calder Cupem, pojmenovaným po prvním prezidentovi NHL Frankovi Calderovi. Posledním vítězem AHL se stal klub Grand Rapids Griffins. Celek Hershey Bears je s jedenácti primáty nejúspěšnějším klubem v historii soutěže.
Soutěž je od roku 2001 nejsledovanější severoamerickou ligou v ledním hokeji po NHL. Do té doby se musela o přízeň dělit s konkurenční IHL, která ovšem kvůli finanční nestabilitě ukončila činnost. Šestice klubů ze zaniklé konkurentky se přesunula do AHL.


== Týmy v sezoně 2017/2018 ==
Spolupracující kluby z NHL jsou uvedeny v závorce.


== Trofeje a ocenění ==
(udělují se každou sezonu)

také se vyhlašují ke každému ročníku dva All star týmy a All-Rookie Team


== Přehled finále soutěže ==


== Utkání hvězd ==
První utkání hvězd American Hockey League se uskutečnilo v sezoně 1941/42, kdy se utkaly výběry konferencí soutěže. Událost se až do sezony 1954/55 neopakovala, každoročně se pak hrála do ročníku 1959/60. V té době se střetával vítěz Calder Cupu z předchozí sezony s výběrem zbytku AHL. V sezoně 1994/95 vedení soutěže tuto událost obnovilo a od té doby se nejlepší hráči AHL setkávali v novém formátu již pravidelně. Dovednostní soutěže se objevily poprvé v sezoně 1995/96. V letech 1995 a 1996 spolu hrál výběr Kanaďanů proti výběru Američanů. Poté proti sobě hrály tým PlanetUSA (složený z hráčů narozených mimo Kanadu) a Canada Team (výběr nejlepších kanadských hokejistů v soutěži).
V sezonách 2010/11-2014/15 se proti sobě staví výběry konferencí. V ročníku 2013/14 se výjimečně utkal výběr AHL s klubem švédské ligy Färjestads BK.
Od ročníku 2015/16 probíhá turnaj divizních výběrů.


== Návštěvnost v posledních letech ==


== Individuální rekordy ==
Dělení individuálních rekordů podle kariéry, sezóny a utkání:


=== Za kariéru ===
Góly: 523, Willie Marshall
Asistence: 825, Willie Marshall
Body: 1375, Willie Marshall
Trestné minuty: 4493, Dennis Bonvie
Zápasy: 1205, Willie Marshall
Vychytaná čistá konta: 45, Johny Bower
Vychytaná vítězství: 359, Johny Bower


=== Za sezonu ===
Góly: 70, Stephane Lebeau, Sherbrooke Canadiens (1988/89)
Asistence: 89, George "Red" Sullivan, Hershey Bears (1953/54)
Body: 138,Don Biggs, Binghamton Rangers (1992/93, 54g, 84a)
Trestné minuty: 551, Brian McGrattan, Binghamton Senators (2004/05)
Vychytaná čistá konta: 13, Jason LaBarbera, Hartford Wolf Pack (2003/04)
Vychytaná vítězství: 48, Gerry Cheevers, Rochester Americans (1964/65)


=== Za utkání ===
Góly: čtyři hráči dokázali za utkání vsítit 6 branek
Asistence: 9, Art Stratton, Buffalo Bisons (17. března 1963 proti Pittsburgh Hornets)
Body: 9, Art Stratton, Buffalo Bisons (17. března 1963 proti Pittsburgh Hornets - 9a)
Trestné minuty: 64, Steve Parsons, Wilkes-Barre/Scranton Penguins (17. března 2002 proti Syracuse Crunch)


== Rekordní návštěva na utkání ==
6. ledna 2012 přišlo na utkání Adirondack Phantoms s Hershey Bears, které se hrálo pod širým nebem, 45 653 diváků. Utkání vyhráli Phantoms 4:3. Hrálo se na baseballovém stadionu ve Philadelphii. Potřetí po sobě se v rámci sezony hrálo utkání pod širým nebem.


== Síň slávy ==
Šestého ledna 2006 byla otevřena Síň slávy AHL, do které jsou uváděni bývalí významní hráči, trenéři a funkcionáři z historie soutěže. Celkově do ní bylo přijato zatím 42 osobností.


== Reference ==


== Externí odkazy ==
 Obrázky, zvuky či videa k tématu American Hockey League ve Wikimedia Commons
oficiální ligový web
oficiální web síně slávy AHL