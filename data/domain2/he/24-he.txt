ניקיצה יילאביץ' (בקרואטית: Nikica Jelavić; נולד ב-27 באוגוסט 1985) הוא כדורגלן קרואטי המשחק בגוויג'ואו ז'יצ'נג מליגת העל הסינית.


== קריירת מועדונים ==
ייאלביץ' התחיל את הקריירה שלו בגושק גבלה, בגיל 16 עבר לנראטבה הקרואטית. כשהיה בן 17 חתם בהיידוק ספליט מליגת העל הקרואטית. תחילה, יילאביץ' לא זכה לדקות משחק רבות, אך בעונת 2006/2007 הוא הצליח להשתלב במועדון לאחר מכת פציעות שפקדה את המועדון, ועד סיום העונה הוא הבקיע 5 שערים.
בקיץ 2006 חתם בזולטה ורכם הבלגית. במהלך עונת 2006/2007 הוא הבקיע 3 שערים ב-23 משחקים בליגה.
ביולי 2008 חתם בראפיד וינה. במהלך עונת 2008/2009 הוא שיחק 24 משחקים, כאשר לרוב עלה כמחליף והבקיע 7 שערים. ב-16 ביולי 2009 הוא הבקיע את צמד הבכורה שלו במסגרת אירופית בניצחון 0-5 נגד ולנזיה שקודרה במסגרת מוקדמות הליגה האירופית. ב-18 באוקטובר 2009 קיבל כרטיס אדום ראשון בקריירה לאחר שספג כרטיס צהוב שני בהפסד 1-0 נגד שטורם גראץ.
ב-20 באוגוסט 2010 חתם בגלאזגו ריינג'רס תמורת 4 מיליון פאונד. ב-28 באוגוסט 2010 ערך את הופעת הבכורה שלו נגד סנט ג'ונסון. ב-11 בספטמבר הבקיע את שער הבכורה שלו בריינג'רס נגד האמילטון אקדמיקל. ב-21 בספטמבר 2012 הבקיע 2 שערים בניצחון 2-7 נגד דנפרמיליין אתלטיק במסגרת גביע הליגה. ב-12 בפברואר 2011 הבקיע שלושער ראשון בקריירה בניצחון 0-6 נגד מאת'רוול. ב-20 במרץ 2011 יילאביץ' הבקיע את שער הניצחון נגד סלטיק במסגרת גמר גביע הליגה. לאחר שבעונת 2010/2011 לא שיחק במסגרות אירופאיות במדי ריינג'רס כיוון שעשה זאת כבר במדי ראפיד, ב-3 באוגוסט 2011 הוא הבקיע בתיקו 1-1 נגד מאלמה במסגרת מוקדמות ליגת האלופות.
ב-31 בינואר 2012 חתם באברטון ל-4 וחצי שנים תמורת 5 מיליון פאונד. כעבור 4 ימים ערך את הופעת הבכורה שלו בפרמייר ליג בתיקו 1-1 נגד ויגאן אתלטיק. ב-10 במרץ 2012 הבקיע את שער הראשון בניצחון 0-1 נגד טוטנהאם הוטספר. באפריל 2012 נבחרת לשחקן החודש בפרמייר ליג. בעונת 2013/2014 נפגע מעמדו בעקבות הגעתו של רומלו לוקאקו.
ב-15 בינואר 2014 חתם בהאל סיטי ל-3 וחצי שנים. 3 ימים לאחר מכן ערך את הופעת הבכורה שלו בניצחון 0-1 נגד נוריץ' סיטי. ב-8 בפברואר 2014 הבקיע את שער הבכורה שלו בניצחון 0-2 נגד סנדרלנד.
ב-1 בספטמבר 2015 חתם בווסטהאם יונייטד לשנתיים.


== קריירה בינלאומית ==
ב-8 באוקטובר 2009 הוא ערך את הופעת הבכורה שלו בנבחרת קרואטיה במשחק ידידות נגד קטאר. במשחק זה הוא גם הבקיע את שער הבכורה שלו בדקות הסיום של המשחק שנגמר בניצחון 2-3 לטובת קרואטיה. ב-14 באוקטובר 2009 הוא ערך את הופעת הבכורה שלו בנבחרת במסגרת רשמית נגד קזחסטן במסגרת מוקדמות מונדיאל 2010. יילאביץ' נכלל בסגל הנבחרת לקראת יורו 2012, בו הוא הבקיע בניצחון 1-3 נגד אירלנד. במשחק הפתיחה של מוקדמות מונדיאל 2014 הוא הבקיע את השער היחיד בניצחון 0-1 נגד מקדוניה. הוא גם נכלל בסגל הנבחרת לקראת מונדיאל 2014. לאחר שמעמדו בנבחרת התערער, ב-11 באוקטובר 2014 הוא הודיע על פרישה מהנבחרת.


== תארים ==
היידוק ספליט
אליפות קרואטיה: 2003/2004, 2004/2005
הגביע הקרואטי: 2003
הסופר קאפ הקרואטי: 2004, 2005
גלאזגו ריינג'רס
אליפות סקוטלנד: 2010/2011
גביע הליגה הסקוטי: 2011
אישיים
שחקן החודש בפרמייר ליג: אפריל 2012


== קישורים חיצוניים ==

פרופיל באתר פיפ"א
פרופיל באתר אופ"א
פרופיל באתר TransferMarkt
פרופיל באתר Soccerbase
פרופיל באתר Soccerway
פרופיל באתר worldfootball.net
פרופיל באתר National Football Teams
פרופיל באתר footballdatabase.eu