שמחתודהעודבבקשה (באנגלית: happythankyoumoreplease) הוא סרט דרמה קומית-רומנטית אמריקאי משנת 2010. הסרט נכתב ובוים על ידי ג'וש רדנור בעבודת הבכורה שלו ככותב ובמאי. בסרט מככבים רדנור, מאלין אקרמן, קייט מארה, זואי קאזאן, מייקל אלגיירי, פבלו שרייבר וטוני היילי. הוא עוסק בקבוצה של תושבי ניו יורק שמנסים לאזן בין אהבה, ידידות ותהליך ההתבגרות הנפשי שלהם.
הבכורה של "שמחתודהעודבבקשה" הייתה בפסטיבל סאנדנס מספר 26, ב-20 בינואר 2010. בפסטיבל, הסרט זכה בפרס הקהל והיה מועמד לפרס חבר השופטים. למרות זאת, מחוץ לפסטיבל, הסרט "זכה" בביקורות צוננות במיוחד. האתר Rotten Tomatoes, המאגד ביקורות מכל העולם, העניק לסרט רק 39% טריות בהתבסס על 49 ביקורות וממוצע משוקלל של 5/10. גם בקופות הסרט כשל כאשר גרף רק כ-$215,576 בכל רחבי ארצות הברית.


== עלילה ==
שישה תושבים בניו יורק מתמרנים בין אהבה, ידידות ותהליך ההתבגרות הנפשי שלהם. סאם וקסלר (ג'וש רדנור) הוא סופר שעובר עליו יום רע במיוחד. כאשר הוא פוגש ילד בשם ראשין (מייקל אלגיירי) שמופרד ממשפחתו ברכבת התחתית, סם מחליט להביא את הילד לדירה שלו עד שהוא יאתר את משפחתו. חייו של סאם סובבים סביב חבריו, אנני (מאלין אקרמן), הסובלת מהתקרחות ולכן אינה מעיזה להיקשר רגשית, צ'ארלי (פבלו שרייבר) ומרי קתרין (זואי קאזאן). צ'ארלי ומרי קתרין מתגוררים ביחד ושוקלים לעבור ללוס אנג'לס כדי לבדוק את מערכת היחסים שלהם. במהלך הסרט, סאם פוגש במיסיסיפי (קייט מארה), מלצרית/זמרת, ומתאהב בה.


== שחקנים ==


=== שחקנים ראשיים ===
ג'וש רדנור - סאם וקסלר
מאלין אקרמן - אנני
קייט מארה - מיסיסיפי
זואי קאזאן - מרי קתרין
מייקל אלגיירי - ראשין
פבלו שרייבר - צ'ארלי
טוני הייל - סאם 2#


=== שחקנים משניים ===
ריצ'רד ג'נקינס - פול גרטמאניאן
בראם בארו - ספנסר
מרנה כהן - מליסה
מרינה אלנה רמירז - ג'יל
פיטר סקאנוינו - אירה
פאי וולף - בת'
דנה בארון - הגינקולוגית
סונה בילסטד - פקידת קבלה
ג'ימי גארי ג'וניור - קצין משטרה
לייטה נאקלי - עובד MTV
מריהן אורבנו - עובדת סוציאלית
קתרין פאוול - בחורה שיוצאת מדירה


=== ללא קרדיט ===
ניקולינה קפיטיאניו - ילדה שמשחקת בפארק
לינה קארולו - אחראית במסעדה
טוד דיקיורקיו - הצייר של ראשין
פטרישיה הודג'ס - עובדת סוציאלית
רוברט רוסי - ילד על ספסל בפארק
כריסטיאנה סימון - בחורה בבר


== הפקה ==
רדנור כתב את התסריט לסרט ב-2005 וב-2006, בזמן ששיחק בעונה הראשונה והשנייה בקומדיית המצבים של ה-CBS, איך פגשתי את אמא. לאחר שסיים את התסריט, במשך שנתיים חיפש רדנור שחקנים שישחקו בסרט ומימון להפקתו. בזמן החיפושים הוא המשיך לכתוב ולשכתב את התסריט. באפריל 2009 השיג רדנור את המימון לו הזדקק. הוא החל לצלם את הסרט ביולי 2009 בניו יורק, לאחר שישה שבועות של פרה-פרודקשן. הסרט התקבל לפסטיבל סאנדנס והוקרן שם לראשונה ב-20 בינואר 2010‏. בפסטיבל, הסרט זכה בפרס הקהל לסרט הדרמה האמריקאי המועדף.
חברת ההפקות "Myriad Pictures" רכשה את הזכויות להפצה בעולם של הסרט. הזכויות להפצת הסרט בצפון אמריקה נרכשו בהתחלה על ידי חברת "Hannover House"‏, אך חברת ההפקות "Anchor Bay Films" רכשה מ"Hannover House" את זכויות ההפצה והיא זו שהפיצה את הסרט בצפון אמריקה.


== קישורים חיצוניים ==
"שמחתודהעודבבקשה" באתר פייסבוק - הדף הרשמי
 "שמחתודהעודבבקשה" במסד הנתונים הקולנועיים IMDb (באנגלית)
 "שמחתודהעודבבקשה" באתר AllMovie
"שמחתודהעודבבקשה" באתר Rotten Tomatoes
"שמחתודהעודבבקשה" באתר Box Office Mojo
"שמחתודהעודבבקשה" באתר אידיבי
"שמחתודהעודבבקשה" באתר סרטים
"שמחתודהעודבבקשה" באתר Metacritic


== הערות שוליים ==