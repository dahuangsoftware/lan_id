לוטרה ימית (שם מדעי: Lontra felina) היא יונק ימי ממשפחת הסמוריים. הלוטרה הימית נמצאת באזור דרום אמריקה, לאורך החוף של צ'ילה ודרום ארגנטינה ולעתים אף באזור איי פוקלנד.
לוטרה זו היא היונק הימי הקטן ביותר בעולם.


== מאפיינים ==
הלוטרה הימית היא מהקטנות שבלוטרות, אף שהמין לוטרה חסרת טופר אסייתית קטנה ממנה. אורכה בין 83 ס"מ ל 113 ס"מ ומשקלה בין 3 ק"ג ל 8 ק"ג. הפרווה של הלוטרה הימית הוא חום כהה וחום בהיר על הבטן. הפרווה של הלוטרה הימית היא קשה יותר מהפרווה של לוטרת הים.
לסתותיה התחתונות כוללות שמונה זוגות שיניים והעליונות כוללות תשעה זוגות.
הלוטרה הימית שוכנת על קו חוף סלעי בדרך כלל והטרף העיקרי שלהן הוא סרטנים, שרימפס, דגים ורכיכות.
הלוטרה חיה באזורים קרובים לחופי דרום-אמריקה - בחופי דרום פרו, כל צ'ילה, וגבול תפוצתם הדרומי הוא ארגנטינה. הלוטרה הימית נצפית לעתים גם באזורים מרוחקים כמו איי פוקלנד.
דו הצורתיות הזיווגית של הלוטרה הימית כוללת הבדלים מעטים, והזכר והנקבה דומים.
הלוטרה הימית מוגנת תחת חוק בצ'ילה, פרו וארגנטינה, אך עדיין נצודות באיי פוקלנד ובאופן לא חוקי בארגנטינה.


== קישורים חיצוניים ==

לוטרה ימית באתר ITIS
לוטרה ימית באתר NCBI
לוטרה ימית באתר ADW (‏Animal Diversity Web database)
לוטרה ימית בבסיס הנתונים ARKive
לוטרה ימית באתר האנציקלופדיה של החיים (Encyclopedia of Life)
לוטרה ימית באתר GBIF


== הערות שוליים ==