גד אלבז (נולד ב-20 באוגוסט 1982 ברחובות) הוא זמר דתי-ישראלי השר בסגנון נשמה ופופ מערבי מתובל במזרחית. בנו של הזמר בני אלבז.


== קורות חייו ==
כשהיה בן ארבע שר עם אביו את השיר "אבא, אותך אני אוהב". כשהיה בן 9 חזרה המשפחה בתשובה. למד בישיבת "עטרת הלויים" בגני תקווה. ב-1999 פתח בקריירה בתור זמר והוציא את אלבומו הראשון "לך בדרכים ישרות", שהיה אלבום קאברים לשירים לועזיים.
שנה לאחר מכן הוציא את האלבום "אור בקצה המנהרה", שבו יש שישה עשר שירים ונעימה אחת. לאלבום יצאו שני סוגי עטיפות.
בשנת 2003 הוציא את האלבום "משמעויות", שהשירים הבולטים בו היו "על נהרות בבל", "אל תחיה בסרט" והשיר "הלילה זה הזמן" בו הוא מארח את אלון דה לוקו. לשיר זה אף יצא קליפ ששודר בערוץ 24. כמו כן, הוא שיתף באלבום את אביו בני אלבז, לידור יוספי, הראפר אסף קוטלר ואת הצמד סי.לה.וי.
פרסומו הגדול נבע מהופעתו בשנת 2005 בבת ים במופע הבכורה של האלבום "משמעויות". חלק גדול מהמילים באלבום זה כתבה אשתו. אלבום זה היה הראשון שאלבז הפיק והלחין בעצמו.
בשנת 2005 יצא שירו של אלון דה לוקו "אור" מתוך האלבום הראשון של אלון דה לוקו, ומאוחר יותר יצא השיר גם כן באלבומו של אלבז. שיר זה זכה בכל המצעדים ונחשב ללהיט.

בשנת 2007 הוציא אלבז את האלבום "כמעט שקט". באלבום מארח אלבז מספר אומנים מהמגזר הדתי - חרדי. באלבום נמצאים, בין היתר, השירים "העם מחפש מנוח" עם ישי לפידות ו"תפילת האב" עם אביו בני אלבז.
ב-2008 יצא אלבומו השישי של אלבז "בין הטיפות". בין השירים באלבום: "עולם של ילדים", שהקליפ שלו צולם בשדרות בהשתתפות ילדי העיר לאות הזדהות עימם, "כנראה" והשיר "פיאסטה" עם שלומי שבת. בקיץ 2008 הופיע אלבז בתיאטרון קיסריה ובכך היה הזמר הדתי הראשון שהופיע בתיאטרון זה[דרוש מקור]. באוגוסט 2010 הוציא אלבז את הסינגל "חלק ממני".
במרץ 2011 הוא שיתף פעולה עם סאבלימינל בשיר "הכל מלמעלה".
ביוני 2012 הוציא את הסינגל "סיפור של הלב" ובאוגוסט באותה שנה הוציא את הסינגל והקליפ "לשמור על התקווה".
בשנת 2013 הוציא אלבז את אלבומו השישי "מילים של רוח" שמכיל עשרים רצועות. עבור השיר "לשמור על התקווה" מתוך האלבום נוצר קליפ. באלבום יש גם ביצוע עם אביו בני אלבז לשיר "ה' מלך". לחן השיר מבוסס על לחן השיר "C'Est La Vie" של המוזיקאי "Khaled". ‏3 חודשים לאחר יציאת השיר "ה' מלך" יצאו גרסאות נוספות של אומנים אחרים, ביניהם קובי פרץ. מאוחר יותר באותה שנה יצא אלבומו השביעי "ניגון ומזמור", שמכיל ארבעה עשרה רצועות, וכן יצא קליפ לשיר "צמאה לך נפשי".
בינואר 2016 הוציא אלבז קליפ לשיר "ה' מלך", יחד עם הראפר ניסים. ולאחר מכן קליפ עם כוכב הפופ הצרפתי-גבריאל טומבק: "בתפארה"
ב 2017 הוציא את הדיסק לחיים (l'chaim) ובו 16 רצועות של שירים! חלק מהשירים גד שר עם זמרים מצליחים כגון: אלון דה לוקו בשיר "true love" רועי אדרי בשיר "give ya me thanks" אבי בנימין בשיר "ochi corne" ניסים בלאק בשני שירים ( ששניהם כבר יצאו בתור קליפים) : "l'chaim" וכן השיר: "Hashem Melech"


== סגנון ==
אלבז משלב בלדות, מקצבים אותנטיים, עם פופ רוק מודרני וטקסטים מקוריים שנכתבו על ידי אשתו מורן לצד כותבים ומלחינים נוספים.
אלבז מרבה להופיע בחו"ל ועובד על פרויקט משותף עם עובדיה חממה. השניים אספו יחד שירים המהווים פסיפס של פיוטים ותפילות עתיקות וחדשות, שירי זיכרון הודיה, כיסופים ושירי אהבת הארץ. מתוך הפרויקט יצאו הסינגלים "ברכת השנים", "תודה על החיים", ו"ירושלים".
אלבז נשוי למורן ואב לשלושה ילדים. בתחילה התגורר בחולון וב-2017 עזב גד את הארץ ועבר לניו יורק. אלבז כתב שעזיבתו נועדה להפצת מוזיקה יהודית ורוחניות בעולם ושהוא רואה את עזיבתו כשליחות.


== דיסקוגרפיה ==


=== אלבומים ===
לך בדרכים ישרות (1999)
אור בקצה המנהרה (2000)
משמעויות (2003, לאלבום זה יצא גם תקליטור DVD)[אלבום זהב 30,000]
כמעט שקט (2007)
בין הטיפות (2008)
מילים של רוח (2013)
ניגון ומזמור (2013)
אלבום החופה והתפילה "זה היום" (2014)
(L' chaim (2017


=== אלבומי הופעה ===
הופעה בבת ים (לאלבום משמעויות 2004)
הופעה חיה בקיסריה (לאלבום בין הטיפות) (2008)


=== סינגלים ===
סינגל ברכת השנים מתוך הפרויקט המשותף עם עובדיה חממה
סינגל על הניסים עם נפתלי כלפה מארחים את ארי לסר
סינגל תודה על החיים עם עובדיה חממה
סינגל ירושלים עם עובדיה חממה, שלו מנשה ובר צמח
סינגל ווידאו קליפ מושקע אש של משיח עם בני אלבז
סינגל ווידאו קליפ כניסה לחופה "עם סגולה"
סינגל ווידאו קליפ "חלק ממני" [1]
סינגל ווידאו קליפ פותח את ידיך Open Up
ווידאו קליפ הבה נגילה Hava Nagila
ווידאו קליפ עם ניסים בלאק ה' מלך Hashem Melech 2.0
ווידאו קליפ מיוחד - WeR1 בשת"פ גד אלבז, רפאל מירילה, אליאל, דסקרייב וניסים בלאק
סינגל מאיפה להתחיל


=== אחרים ===
ושבו בנים לגבולם עם נפתלי כלפה
תפילה לשלום החייל לחן של עובדיה חממה
מודה אני עם עובדיה חממה


=== השתתפות באלבומים ===
נתי לוי, נתי לוי וחברים שרים לרבנו, 2008 ("נחמן מאומן", מילים ולחן: גד אלבז)
שלמה גרוניך, מסע אל המקורות, 2008 ("הנך יפה, מילים: שיר השירים, לחן: שלמה גרוניך)
פזצטא, 2009 ("אינשאללה")
סאבלימינל, Jew-Niversal,‏ 2011 (דואט - "הכל מלמעלה", מילים: סאבלימינל, לחן: סאבלימינל וגד אלבז)


== סיקור אלבומים ==


=== לך בדרכים ישרות ===
האלבום הראשון של אלבז. יצא ב-1999


=== אור בקצה המנהרה ===
האלבום השני של אלבז. יצא ב-2000 ומכיל שבע-עשרה רצועות. בכתיבת האלבום השתתפו גד אלבז, דני שושון, תמי לוי, וכן שיר אחד שכתב אריה פרננדו, לצד מילים מהמקורות.


=== משמעויות ===
האלבום השלישי של אלבז יצא בשנת 2003 ומכיל שלוש-עשרה רצועות. את רוב האלבום כתבה אשתו של גד, מורן, ונכללות בו גם מילים מהמקורות. את שיר הנושא "משמעויות", כתב, הלחין ועיבד איתי קלדרון. כמו כן השתתפו בכתיבה ובחלק מהשירה: אסף קוטלר, אלון דה-לוקו, הצמד סי,לה,וי, תמר אסנפי, עובדיה חממה ובני אלבז. חלק מהעיבודים נעשו על ידי אלבז עצמו.
האלבום זכה לאלבום זהב, כאשר למעלה מ-30,000 אלבומים נמכרו[דרוש מקור].


=== כמעט שקט ===
האלבום הרביעי של אלבז יצא בשנת 2005 ומכיל חמש-עשרה רצועות. רובו הגדול של אלבום זה הוא דואטים עם מגוון זמרים. האלבום זכה לפרסום רב כמו ההצלחה של קודמו ונמכר בעשרות אלפי עותקים בכל העולם[דרוש מקור]. כמו האלבומים הקודמים, גם באלבום זה השתתפה אשתו של אלבז בכתיבת השירים.


== קישורים חיצוניים ==
האתר הרשמי של גד אלבז
לפייסבוק הרשמי של גד אלבז
לאינסטגרם של גד אלבז
קובי בן-שמחון, אלביס אלבז, באתר הארץ, 13 בספטמבר 2005
דודו כהן, מקור ראשון, מעריצות בחסד עליון, באתר nrg‏, 26 בינואר 2006
ירעם נתניהו, שליפות עם גד אלבז, באתר nrg‏, 4 במרץ 2008
נדב גדליה, ‏גד אלבז בא לשמח בשם ה', בערוץ "אורות - טלוויזיה יהודית", 23 במרץ 2011 
מירב הילה, גד אלבז עושה שבת, באתר ynet, 4 במאי 2012
אסף נבו, ‏גד אלבז בלהיט: "כבתחילה", באתר ‏mako‏‏, ‏21 באוקטובר 2012‏
משה גלנץ‏, גד אלבז מסלסל באשכנזית, באתר וואלה! NEWS‏, 29 באוגוסט 2013
גד אלבז מתראיין ומופיע בתוכנית "רב אומן" – ערוץ הידברות
חיים רייך, גד אלבז חושף לראשונה: כך דאג הרבי שאגיע ל-770, אתר חב"ד אינפו, ח' תשרי התשע"ד (12.09.2013)
גד אלבז כבר לא מצפה לחיבוק של גלגלצ, באתר ynet, 25 באוגוסט 2014
צביקה קליין, גד אלבז: מכשילים אותי כי אני הבן של בני מש"ס, באתר nrg
גד אלבז באתר Yandex.Music


== הערות שוליים ==