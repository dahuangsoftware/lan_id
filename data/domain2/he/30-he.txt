דגל טורקמניסטן אומץ ב-24 בינואר 2001. הדגל הוא ירוק ובו פס אנכי בצבע אדום ליד צד התורן, המכיל חמש דוגמאות המשמשות בהכנת שטיחים המסודרות בערמה מעל שני ענפי זית מוצלבים, בדומה לדגל האומות המאוחדות. ליד הפס בפינה העליונה מופיעים חמישה כוכבים וסהר, בצבע לבן. חמשת השטיחים מייצגים את חמשת השבטים המרכזיים בטורקמניסטן - טקה, יומוט, ארסרי, צ'ודור וסאריק - מלמעלה למטה. שבטים משניים יותר, לרבות שבט הסאליר שירד מגדולתו בתבוסה צבאית לפני העת החדשה, אינם מיוצגים בדגל.
הדגל מתואר לעתים קרובות כדגל המפורט ביותר בעולם.


== דגל טורקמניסטן בברית המועצות ==
הדגל אומץ ב-1 באוגוסט 1953, כשטורקמניסטן הייתה רפובליקה סובייטית של ברית המועצות. הדגל מזכיר את דגלה של ברית המועצות בתוספת שני פסים כחולים בהירים בחלק התחתון.


== ראו גם ==

סמל טורקמניסטן
המנון טורקמניסטן


== קישורים חיצוניים ==

דגל טורקמניסטן, באתר דגלי העולם (באנגלית)