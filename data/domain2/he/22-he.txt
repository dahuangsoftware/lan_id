חכם דוד עמוס (1835 או 1840 - 1942, ירושלים) היה סוחר יהודי ומראשוני המתיישבים היהודים בחבל עזה. עמוס היה מגדולי הסוחרים היהודים באזור הנגב. הוא עסק בייצוא שעורה ואבטיח הפקועה (חנדל) לאירופה. בשותפות עם חכם נסים אלקיים וחג' עלי אל-עטוונה, ראש העיר הראשון של באר-שבע, הם היו ליצואנים הגדולים ביותר. הם יזמו את הקמת המזח הראשון בעזה, שנבנה בשנת 1910. עמוס היה מעורב בעסקאות מקרקעין שונות. הוא החזיק בתים באלכסנדריה, שם הייתה לו משפחה אחת, ובעזה ורפיח, שם הייתה לו משפחה שנייה. הוא ביכר מגורים באוהלים על פני מגורים בעיר עזה. בנוסף, קנה עמוס אדמות רבות בשטחי רפיח.לפי מקור אחד, הוא קנה כ-100,000 דונם ליד רפיח המצרית בתיווכו של הקונסול הבריטי קאזינביץ', שנועדו להתיישבות יהודית. לאחר פרעות תרפ"ט עזב עמוס את עזה.


== לקריאה נוספת ==
מרדכי אלקיים, 40 שנות ישוב יהודי בעזה באר-שבע והקמת חוות רוחמה, המרכז למורשת יהודי עזה, 1994 (בפרט עמ' 79-80)
האדמות בפתחת רפיח - רכוש יהודי שנתפס על ידי הבדווים, בתוך: בית יעקב - ירחון לענייני חינוך ספרות ומחשבה, גיליון 153, עמ' 19


== הערות שוליים ==