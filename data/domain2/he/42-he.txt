הליפקס (באנגלית Halifax Regional Municipality, בקיצור Halifax או HRM) היא העיר הגדולה ובירתה של הפרובינציה נובה סקוטיה בקנדה. העיר שוכנת לחוף האוקיינוס האטלנטי ונמל העיר הוא אחד החשובים שבקנדה ומילא תפקיד חשוב בתולדותיה בתקופות שונות.
העיר היא מרכז כלכלי, תחבורתי ותרבותי חשוב לאזור מזרח קנדה כולה. שוכנים בה שירותי ממשלה שונים וחברות פרטיות רבות. תיירים רבים המבקרים בעיר מדי שנה תורמים לכלכלתה.


== היסטוריה ==
העיר הליפקס הוקמה בשנת 1749 על ידי הבריטים כדי לבסס את אחיזתם באזור. העיר שימשה כבסיס לכוחות הצבא הבריטי בזמן מרד המושבות האמריקניות. לאחר עצמאות קנדה בשנת 1867 התרחבה העיר, והנמל שלה הפך להיות נקודת המוצא העיקרית במדינה לספינות המפליגות לאירופה וממנה. רבים מהמהגרים לקנדה נחתו לראשונה בעיר.
בשנת 1912 טבעה האנייה טיטאניק באוקיינוס האטלנטי וכוחות סיוע נשלחו מהליפקס שהייתה עיר הנמל הקרובה ביותר למקום האסון. בדצמבר 1917, בזמן מלחמת העולם הראשונה התפוצצה אניית נשק בנמל. פיצוץ הליפקס גרם למותם של למעלה מ-2,000 איש ולפציעתם של למעלה מ-9,000, ונחשב לאחד מהאסונות הגדולים בהיסטוריה.
עד שנת 1996 התקיימו למעשה ארבע ישויות מוניציפליות בשטח העיר אשר התאחדו ב-1 באפריל של אותה השנה לעיר אחת, לאחר כעשרים שנה של שיתופי פעולה.


== פוליטיקה וממשל ==
הממשל המקומי בנוי על ראש עיר נרחב ומעוצה בת 16 נציגים הנבחרים במחוזות בחירה מדי 4 שנים. תקציבה השנתי של העיר (2015–2016) עומד על 869 מיליון דולר קנדי.
בנוסף על המועצה העירונית, ישנן גם וועדות קהילתיות האחריות על כמספר אזורים בתוך העיר. רוב ההחלטות וועדות אלו כפופות לאישור סופי של המועצה העירונית.
כבירתנובה סקוטיה, האסיפה הלאומית מתכנסת בהליפקס.


== דמוגרפיה ==
נכון לשנת 2016, מונה האוכלוסייה בעיר כ-403,000 נפש.
השפה הדומיננטית בעיר היא אנגלית, אשר מדוברת על למעלה מ-90% מהאוכלוסייה.


=== דת ===
נצרות- 71.49%
חוסר דת- 24.88%
אסלאם- 1.96%
בודהיזם- 0.41%
הינדואיזם- 0.4%
יהדות- 0.35%
אחר- 0.36%


== אתרים מרכזיים ==
מוזיאון ההגירה הקנדי: המוזיאון מציג את סיפור המהגרים לקנדה מזמן ייסודה בשנת 1867 ועד היום, וכן את סיפור רציף 21 בו עברו כמיליון וחצי איש בין השנים 1971-1928.
המוזיאון הימי: מוזיאון האוקיינוס האטלנטי הממוקם במעגן ההיסטורי של העיר. מכיל מוצגים הנוגעים לאסון טביעת הטיטאניק ולפיצוץ הליפקס.


== ערים תאומות ==
הקודאטה, יפן
סן פרנסיסקו דה קמפצ'ה, מקסיקו
נורפוק, ארצות הברית


== קישורים חיצוניים ==
מוזיאון ההגירה הקנדי: רציף 21
מוזיאון האוקיינוס האטלנטי בהליפקס
מוזיאון הטבע בהליפקס
וידאו: היסטוריה של הנמל