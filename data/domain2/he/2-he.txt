לוציאן (לוסיאן) אריה בבצ'וק (באנגלית: Lucian Arye Bebchuk; נולד ב-4 בדצמבר 1955) הוא פרופסור מן המניין בבית הספר למשפטים בהרווארד, וחבר סגל במינוי מיוחד בפקולטה למשפטים של אוניברסיטת תל אביב, המתמחה בניתוח כלכלי של המשפט ובדיני תאגידים.


== ביוגרפיה ==
אריה בבצ'וק עשה את שירות החובה בצה"ל בחיל השלישות, במקביל סיים את חוק לימודיו לתואר הראשון במתמטיקה ובכלכלה באוניברסיטת חיפה בשנת 1977. לאחר מכן, בשנת 1979, השלים תואר ראשון במשפטים באוניברסיטת תל אביב, והמשיך ללימודי דוקטורט בבית הספר למשפטים של אוניברסיטת הרווארד, בין השנים 1980–1984. בנוסף לכך, בבצ'וק סיים תואר שני ושלישי בכלכלה מאוניברסיטת הרווארד (1992-1993). הוא הצטרף לסגל ההוראה של בית הספר למשפטים של הרווארד בשנת 1986. בגיל 32 התמנה לפרופסור מן המניין.
כתב-העת Directorship נקב בשמו כאחד ממאה האנשים המשפיעים ביותר על הממשל התאגידי בארצות-הברית. בשנת 2000 נבחר לחבר באקדמיה האמריקאית לאמנויות ולמדעים, ובשנת 2004 הוענקה לו מלגת גוגנהיים.
במחקריו הוא דוגל בחיזוק ההגנה על בעלי מניות בחברות ציבוריות, הוא גם תומך בשכר מנהלים שיבוסס על ביצועי החברות שלהם כדי להגביר את הצלחתן.
אריה בבצ'וק שימש כיועץ מיוחד לוועדת הריכוזיות שמונתה על ידי ראש הממשלה בנימין נתניהו באוקטובר 2010.


== מספריו ==


== קישורים חיצוניים ==
אריה בבצ'וק באתר הפקולטה למשפטים של אוניברסיטת הרווארד
אריה בבצ'וק באתר הפקולטה למשפטים של אוניברסיטת תל אביב
המלצותיו לוועדת הריכוזיות, באתר משרד האוצר (עמ' 235–248)
הרצאתו בנושא שכר מנהלים בחברות ציבוריות במכון ון ליר בירושלים באתר יוטיוב
עמיר קורץ, הפרעת ריכוז, באתר כלכליסט, 24 בנובמבר 2011
ערן אזרן, נאום פומבי ראשון של בבצ'וק: "חשש שהסדרי החוב בארץ מוטים לטובת בעלי השליטה", באתר TheMarker‏, ‏6 ביוני 2012
עידו באום, פרופ' בבצ'וק: ועדת הריכוזיות היתה צריכה ללכת רחוק יותר, באתר TheMarker‏, ‏7 ביוני 2012