מיכל קופר-קרן (נולדה ב-2 במאי 1965) היא תסריטאית ויוצרת טלוויזיה ישראלית.


== ביוגרפיה ==
בעלת תואר שני בתסריטאות מאוניברסיטת ניו יורק.
יוצרת ותסריטאית ראשית של סדרות מבוגרים ונוער. יוצרת ותסריטאית ראשית של סדרת הנוער "כדברא" של ערוץ ניקלודיאון שהחלה להיות משודרת במהלך 2017. וסדרות הנוער של ערוץ דיסני ישראל, "כוכב הצפון" ו"יומני החופש הגדול". שימשה תסריטאית ראשית של הסדרה הקומית "הצרות שלי עם נשים" בערוץ 10 ושל העונה השלישית של סדרת הילדים "האי" ששודרה בהוט. יוצרת ותסריטאית ראשית של הסדרה "אולי הפעם" ששודרה בערוץ yes ישראלי. יוצרת שותפה של סדרת הילדים "ראש גדול", ששודרה ב-yes ובערוץ הילדים. תסריטאית ראשית ויוצרת הסדרה "פיק אפ", ששודרה בערוץ 10. כתבה את התסריט לדרמת הטלוויזיה "המכתב שהגיע בזמן" ששודרה בערוץ 3 בכבלים, אותה גם ביימה, ואת הדרמה "שתי דקות מפראדיס" ששודרה בערוץ 3 וערוץ 2. בנוסף, כתבה עשרות פרקים לסדרות טלוויזיה כמו "לחיי האהבה" (ערוץ 3), "אהבה מעבר לפינה " (ערוץ 2), "חלומות נעורים" (ערוץ 3), "ספי" (קשת), "זבנג" (קשת) ו"טיפול נמרץ" (טלעד). ביימה ויצרה סרטים תיעודיים ששודרו בערוץ 4 (בריטניה), קאנאל + (צרפת), ערוצי נשיונל ג'אוגרפיק בעולם, ערוץ 8 והרשות השנייה. בשנת 2017 יצרה את סדרת הילדים הנוער "כדברא" לצד סיון שיקנאג'י ועינת שחק.


== קישורים חיצוניים ==
איתי שטרן, יוצרת סדרות הנוער שמטילה כישוף על המסך, באתר הארץ, 22 במרץ 2017