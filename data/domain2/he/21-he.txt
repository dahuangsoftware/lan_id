רוברט לואיס גלניסטר (באנגלית: Robert Lewis Glenister; נולד ב-11 במרץ 1960) הוא שחקן אנגלי. הוא ידוע בעיקר מתפקידו כאש מורגן, אחד מחבורת הנוכלים בסדרת הטלוויזיה "הנוכלים". סדרה שרצה בבריטניה במשך 8 עונות משנת 2004 ועד 2012, וגלניסטר הוא השחקן היחד שהופיע בכל פרק מפרקי הסדרה. תפקיד ידוע נוסף של גלניסטר הוא שר הפנים, ניקולס בלייק, בסדרת הריגול "ספוקס".


== ביוגרפיה ==
גלניסטר נולד בווטפורד שבמחוז הרטפורדשייר, ולמד בבית הספר "Harrow Weald".
הופעת הבכורה שלו בטלוויזיה הייתה ב-1980 בסיטקום "Sink or Swim". עוד השתתף בסדרת הטלוויזיה "Soldier Soldier", ב"דוקטור הו" שיחק בסדרה "The Caves of Androzani" לצידו של פיטר דייוויסון שהיה שותפו לסדרה "Sink or Swim". בסדרה הקומית "על אנשים וסוסים" שיחק בתפקיד מיילס, מיליונר בעל מרכז גננות ויו"ר ועדת SWANS, ושיחק בתפקיד אורח בסדרה "A Touch of Frost". בסדרה "הנוכלים" כיכב בתפקיד אש מורגן. בנוסף שיחק גלניסטר בסרטי קולנוע אחדים.
התפקיד הידוע ביותר של גלניסטר הוא בסדרת הדרמה של ה-BBC "הנוכלים" כאש מורגן, נוכל ברמה גבוהה המגלם בהצלחה דמויות שונות על מנת לפתות ולרמות את "הקורבנות" של החבורה. גלניסטר הוא השחקן היחיד ששיחק בכל אחד מפרקי הסדרה.
עוד בטלוויזיה היו לו תפקידים קבועים בסדרה "ספוקס" בו גילם את שר הפנים, ניקולס בלייק, בסדרה "ג'ורג' ג'נטלי" ובמיני-סדרה "ספרטקוס".


=== משפחתו ===
גלניסטר הוא בנו הבכור של הבמאי ג'ון גלניסטר. אחיו הצעיר ממנו בשלוש שנים הוא השחקן פיליפ גלניסטר, המוכר מתפקידו כג'ין האנט בסדרות "החיים על מאדים" ו"אפר לאפר".
גלניסטר היה נשוי לשחקנית אמנדה רדמן ולהם יש בת משותפת, אמילי. אשתו השנייה היא סיליה גלניסטר ולהם בן אחד, תומאס.


== פילמוגרפיה ==


== תפקידים בתוכניות רדיו ==
סדרת תסכיתי רדיו "The Party Party", ב-1987
"גן העדן האבוד" - ישו (1992, 41 פרקים, BBC Radio 4)
"גן העדן המוּשב" - ישו (1992, 9 פרקים, BBC Radio 4)
"Last Seen Wearing" - סמל לואיס (1994, BBC Radio 4)
"Barrymore Plus Four" (1995)
"מנספילד פארק" - אדמונד ברטרם (1997, BBC Radio 4)
"Ghost On The Moor" - גרהאם (2001, BBC Radio 4)
"A Game Of Marbles" - לורד אלגין (2004, BBC Radio 4) לצידו של פול סקופילד
"האישה בשחור" - ארתור קיפס (2004, 4 פרקים, BBC Radio 5)
"Henry's Girls" - הנרי פרסל (2007, BBC Radio 4)
"The Fiery World" - ויליאם בלייק (2007, BBC Radio 3)
"The Gibson" - סול ג'וד (2008, דרמה ב-6 חלקים, BBC Radio 4)
"מכונת הזמן" - נוסע בזמן (2009, BBC Radio 3)
"The Journey" - סטיבן (2010, BBC Radio 4)
"מגרש השדים" - האב דאמיין קאראס (2014, 2 פרקים, BBC Radio 4)


== ספרי שמע ==


== קישורים חיצוניים ==

 רוברט גלניסטר, במסד הנתונים הקולנועיים IMDb (באנגלית)