סטנלי אלן "סטן" ואן גנדי (באנגלית Stanley Alan "Stan" Van Gundy: נולד ב-26 באוגוסט 1959) הוא מאמן כדורסל אמריקאי המכהן כמאמן וכג'נרל מנג'ר של דטרויט פיסטונס מליגת ה-NBA. ב-2009 הוביל כמאמן את אורלנדו מג'יק עד לגמר ה-NBA.


== ביוגרפיה ==
סטן ואן גנדי נולד באינדיו שבקליפורניה. אביו ביל ואן גנדי היה מאמן כדורסל שאימן את נבחרת אוניברסיטת מדינת ניו יורק (SUNY), סטן שיחק כגארד תחת שרביטו של אביו ולאחר מכן במסגרת בית ספר תיכון באלהמברה שבקליפורניה. אחיו הגדול הוא הפרשן ג'ף ואן גנדי, שהיה אף הוא מאמן ב-NBA.
את קריירת האימון החל כעוזר מאמן באוניברסיטת ורמונט, שם אימן שלוש שנים, לאחר מכן היה עוזר מאמן ומאמן במכללות כחמש שנים באוניברסיטאות נוספות.


== אימון ב-NBA ==
את דרכו ב-NBA החל ואן גנדי במיאמי היט בשנת 1995, בתחילה כעוזר לפט ריילי, ומעונת 2003-2004 כמאמן ראשי. כמאמן ראשי הוביל את ההיט למאזן הטוב במזרח ומשום כך היה למאמן הראשון של ההיט שמאמן באולסטאר. הוביל את ההיט לגמר המזרח שם הפסידו לדטרויט פיסטונס, בדצמבר 2005 התפטר מתפקידו כמאמן ראשי, ריילי חזר לאמן וההיט זכו באליפות הראשונה שלהם.
ב-2007 החל לאמן את אורלנדו מג'יק, כבר בעונתו הראשונה הוביל את המג'יק לאליפות הליגה (המאזן הטוב ביותר במסגרת הליגה הסדירה) עם 56 ניצחונות. בעונת 2008-2009 שיפר את ההישג ל-58 ניצחונות בעונה והוביל את המג'יק לגמר ה-NBA בו הפסידו ללוס אנג'לס לייקרס.
ב-2010 אימן בפעם השלישית את נבחרת המזרח באולסטאר והובילה לניצחון.
באפריל 2012 במסגרת מסיבת עיתונאים מסר ואן גנדי הצהרה יוצאת דופן ואמר כי הוא יודע שדווייט האוורד (כוכבה הגדול של הקבוצה) רוצה בפיטוריו. האוורד נכנס לחדר, חיבקו והכחיש את הדברים, אך בחודש מאי של אותה שנה סיים ואן גנדי את דרכו באורלנדו.


=== דטרויט פיסטונס ===
ב-14 במאי 2014 החל לאמן בקבוצת דטרויט פיסטונס, בנוסף להיותו המאמן הוא גם הג'נרל מנג'ר (או נשיא פעולות הכדורסל). ואן גנדי דרש סמכויות נרחבות וחתם על חוזה לחמש שנים.


== חיים אישיים ==
סטן נשוי לקים, והם הורים לארבעה, ומתגוררים במישיגן.


== קישורים חיצוניים ==


== הערות שוליים ==