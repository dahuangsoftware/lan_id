ג'ייקוב (ג'ק) רופרט ג'וניור (באנגלית: .Jacob Ruppert, Jr; ‏5 באוגוסט 1867 - 13 בינואר 1939) היה איש עסקים ופוליטיקאי אמריקאי. הוא היה חבר בבית הנבחרים של ארצות הברית, בעל קבוצת הבייסבול "ניו יורק יאנקיז" ומי שבנה את היאנקי סטדיום בניו יורק.
בגיל 21 התגייס אל המשמר הלאומי של ארצות הברית, וקיבל דרגת קולונל. לאחר מכן נבחר לארבע תקופות רצופות כנציג מדינת ניו יורק בבית הנבחרים. ב-1915 רכש את קבוצת הבייסבול "ניו יורק יאנקיז", אותה החזיק ברשותו עד מותו.
את תחילת הונו עשה מעסק בישול הבירה המשפחתי, שבה כיהן במספר תפקידים עד שנהיה סגן הנשיא ומנכ"ל המבשלה.
בשנת 1898 נבחר לראשונה לבית הנבחרים כנציג המפלגה הדמוקרטית עבור המחוז ה-15 במדינת ניו יורק (דרום ומערב הברונקס). הוא החזיק בתפקיד עד שנת 1907.
רופרט התגורר על גבי האי סאות' ברד'ר שבאיסט ריבר במנהטן, והיה האחרון שהתגורר על האי. רופרט סבל מפלביטיס, ומת ב-13 בינואר 1939.


== קישורים חיצוניים ==