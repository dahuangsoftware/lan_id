אולימפיאדת אנטוורפן (1920) היא האולימפיאדה השביעית בעת החדשה. היא ארכה כמעט חצי שנה, מ-20 באפריל עד ה-12 בספטמבר 1920. השתתפו בה 2,626 ספורטאים מ-29 מדינות.


== רקע ==
ביוון העתיקה היה נהוג כי מלחמות הופסקו על מנת שהמשחקים יוכלו להתקיים, לא כך היה בעת המודרנית והמשחקים שתוכננו להיערך בשנת 1916 בברלין, בוטלו עקב מלחמת העולם הראשונה. המשחקים באנטוורפן נערכו לאחר סיום המלחמה והשפעותיה הורגשו: המדינות שהפסידו במלחמה (הונגריה, גרמניה, אוסטריה, בולגריה וטורקיה) לא הוזמנו להשתתף במשחקים. גם רוסיה הסובייטית לא השתתפה במשחקים.
בלגיה, המדינה המארחת לא התאוששה מהמלחמה כראוי: האצטדיון האולימפי לא היה מלא, למעט באירועים בהם חילקה הממשלה כרטיסים חינם לתלמידי בתי הספר. המשחקים גם יצרו גירעון תקציבי ענק.
היו אלו המשחקים הראשונים בהם הונף הדגל האולימפי והופיעה הסיסמה האולימפית, "יותר מהר, יותר גבוה, יותר חזק". בנוסף לענפי הספורט הקיציים, התקיימו בפעם הראשונה גם תחרויות בהחלקה על הקרח והוקי קרח. הייתה זו האולימפיאדה הראשונה בה המדינה המארחת לא זכתה במירב המדליות.


== אירועים בולטים ==


=== אתלטיקה ===
 ערך מורחב – אתלטיקה באולימפיאדת אנטוורפן (1920)
פאבו נורמי (פינלנד  פינלנד) זכה ב-4 מדליות מהן 3 זהב.
צ'ארלי פדוק (ארצות הברית  ארצות הברית) זכה ב-3 מדליות, מהן 2 מדליות זהב בריצת 100 מטר ובריצת שליחים 4x100 מטר ומדליית כסף בריצת 200 מטר.
אלברט היל (בריטניה  בריטניה) זכה ב-3 מדליות, מהן 2 מדליות זהב בריצת 800 מטר ובריצת 1500 מטר ומדליית כסף בריצת 3000 מטר קבוצתית.
בוויל ראד ( דרום אפריקה) זכה ב-3 מדליות, מדליית זהב בריצת 400 מטר, מדליית כסף בריצת שליחים 4x400 מטר ומדליית ארד בריצת 800 מטר.
אוגו פריג'ריו ( איטליה) זכה בשתי מדליות זהב, בהליכה ל-3 ול-10 ק"מ.
ג'וזף גילמו (צרפת  צרפת), ניצח בריצת 5000 מטר, אצן שריאותיו נפגעו קשה בקרב בו עשו הגרמנים שימוש בנשק כימי. שני בריצה זו הגיע נורמי.
פיליפ נואל-בייקר (בריטניה  בריטניה) זכה במדליית כסף בריצת 1500 מטר וב-1959 זכה גם בפרס נובל לשלום.
אריק בקמן (שוודיה  שוודיה) זכה ב-4 מדליות, מדליית כסף אחת ו-3 מדליות ארד.


=== הוקי קרח ===


=== הוקי שדה ===


=== התעמלות ===
ג'ורג'ו זמפורי ( איטליה) זכה בשתי מדליות זהב כולל בתחרות הקרב רב.


=== טניס ===
סוזן לנגלן (צרפת  צרפת) זכתה ב-3 מדליות, שתי מדליות זהב בטורניר היחידות ובזוגות מעורבים ומדליית ארד בזוגות נשים.


=== כדורגל ===


=== כדורמים ===


=== משיכת חבל ===


=== סיף ===
נדו נדי ( איטליה) זכה ב-5 מדליות זהב, שיא שנישבר לאחר 52 שנים על ידי השחיין מרק ספיץ (ארצות הברית  ארצות הברית) זכה ב-7 מדליות זהב במינכן 1972.


=== קליעה ===
אוטו אולסן (נורווגיה  נורווגיה) זכה ב-5 מדליות, 3 זהב ו-2 כסף.


=== שחייה ===
 ערך מורחב – שחייה באולימפיאדת אנטוורפן (1920)
אתלדה בלייבטריי (ארצות הברית  ארצות הברית) זכתה בכל שלוש מדליות הזהב האפשריות לנשים.
דיוק קהנמוקו (ארצות הברית  ארצות הברית) שמר על תואר האלוף האולימפי בו זכה במשחקים שנערכו לפני מלחמת העולם הראשונה במשחה היוקרתי ל-100 מטר חופשי ובמדליית זהב במשחה שליחים 4x200 מטר חופשי.
נורמן רוס (ארצות הברית  ארצות הברית) זכה ב-3 מדליות זהב במשחה ל-400 מטר חופשי, במשחה ל-1500 מטר חופשי ובמשחה שליחים 4x200 מטר חופשי.
הקן מאלמרוט (שוודיה  שוודיה) זכה בשתי מדליות זהב במשחה ל-200 מטר חזה ובמשחה ל-400 מטר חזה.


== טבלת מדליות ==

עשר המדינות שגרפו את מירב המדליות:


== ראו גם ==
יהודים באולימפיאדת אנטוורפן


== קישורים חיצוניים ==