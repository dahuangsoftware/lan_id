פרדריק הסלקוויסט (Fredric Hasselquist;‏ 3 בינואר 1722 - 9 בפברואר 1752) היה חוקר טבע שוודי מתלמידו של לינאוס, אחד מחוקרי הטבע הראשונים שביקרו בארץ ישראל.


== ביוגרפיה ==
הסלקוויסט נולד לאנדרו הסלקוויסט, כומר עני שנפטר בזמן נעוריו של הסלקוויסט. אימו שפטירתו של האב עירערה את נפשה אושפזה בבית משוגעים. הנער שנשאר לבד קיבל את חסותו של דודו שרשם אותו ללימודים גבוהים. ב-1741 החל ללמוד באוניברסיטת אופסלה אך מאחר שלא היה בידיו כסף רב השלים את הכנסותיו כמדריך באוניברסיטה. כתלמיד נהנה במיוחד מההרצאות בנושאי פיזיקה והיסטוריה של המדע. ולמרות בריאותו הלקויה מאמציו למצוינות נשאו פרי, והוא הצליח להרשים את הנהלת האוניברסיטה שב-1746 העניקה לו קצבת מחיה מהמלך בתור אקדמאי באוניברסיטה. שנה לאחר מכן פרסם מחקר מצליח על תכונות הצמחים והוכיח כי היה ראוי לקיצבה שקיבל.
הסלקוויסט הגיע ליפו ב-1 באפריל 1751 כחלק ממסעו במזרח הקרוב. הוא תיאר מינים רבים של צמחים וחיות מהאזור כמו גם תיעוד גאולוגי ותרופות מקומיות. בין ממצאיו זיהוי ותיאור נכון של השיזף המצוי כצמח הקוצני שחבש ישו בצליבתו. בדרכו הביתה לאחר שביקר במצריים, המזרח הקרוב וקפריסין בריאותו הרופפה הכריע אותו והוא נפטר בגיל 30 קרוב לאיזמיר שבטורקיה. יומן המסע והדגימות שאסף הגיעו בשלום לשוודיה, ו-5 שנים לאחר מותו פרסם מורו לינאוס את ממצאיו בשוודית תחת הכותרת "iter palaestinum" (מסע לארץ ישראל). ב-1762 תורגמו לצרפתית וגרמנית, וב-1766 בלונדון לאנגלית בשם "Voyages and Travels in the Levant, in the Years 1749, 50, 51, 52".
מינים חדשים שתוארו על ידו מסומנים בקיצור Hasselq. כגון אוכם מצרי


== קישורים חיצוניים ==
ספר המסע Voyages and Travels in the Levant in the Years 1749, 50, 51, 52 באתר archive