הראמיש קייטה פריירה סוארש (בפורטוגזית: Harramiz Quieta Ferreira Soares; נולד ב-3 באוגוסט 1990 בסאו טומה שבסאו טומה ופרינסיפה), הידוע בקיצור כהראמיש, הוא כדורגלן מסאו טומה ופרינסיפה המשחק בעמדת כשחקן התקפה באקדמיקה דה קוימברה.


== קריירת מועדונים ==


=== תחילת הקריירה ===
הראמיש נולד בסאו טומה שבסאו טומה ופרינסיפה. הוא שיחק במחלקות הנוער של סיישאל ושל ריאל ספורטינג קלובה, קבוצות מהליגות הנמוכות בפורטוגל. לאחר מכן החל הראמיש לשחק בקבוצות בוגרות מהליגות נמוכות בפורטוגל: או אלבאס, מיניירו אלז'וסטרלנסה ואוניאו מונטמור.


=== בנפיקה ===
בחודש יוני 2013 חתם הראמיש בבנפיקה ליסבון, ששילמה עבורו 15 אלף אירו. הוא החל לשחק בקבוצת המילואים של בנפיקה ליסבון, בנפיקה ליסבון ב', שמשחקת בליגה הפורטוגלית השנייה. ב-10 באוגוסט 2013 ערך את הופעת הבכורה שלו בליגה, כששיחק 90 דקות בתיקו 0-0 נגד טרופנסה במסגרת המחזור הראשון. ב-21 באוגוסט 2013 הבקיע את שער הבכורה שלו בקבוצה, שער בדקה ה-79 בתיקו 2-2 נגד ביירה מאר במסגרת המחזור השלישי בליגה.


=== ההשאלה לספורטינג פארנסה ===
ב-31 באוגוסט 2014 הושאל הראמיש לספורטינג פארנסה מהליגה הפורטוגלית השנייה לעונה אחת. ב-13 בספטמבר 2014 ערך את הופעת הבכורה שלו בקבוצה, כשנכנס כמחליף בדקה ה-54 בניצחון 1-0 על פורטו ב', קבוצת המילואים של פורטו, במסגרת המחזור השישי בליגה. ב-4 בינואר 2015 הבקיע את שער הבכורה שלו במועדון, שער בדקה ה-65 בתיקו 2-2 נגד אוליביירנסה במסגרת המחזור ה-21 בליגה. הוא סיים את עונת 2014/2015 עם 33 הופעות ו-8 שערים, 6 מהם בחודש האחרון של העונה. השאלתו הוארכה גם לעונת 2015/2016.


== קריירה בינלאומית ==
ב-5 בספטמבר 2015 ערך הראמיש את הופעת הבכורה שלו בנבחרת סאו טומה ופרינסיפה, כששיחק 90 דקות בהפסד 3-0 לנבחרת מרוקו במסגרת מוקדמות גביע אפריקה לאומות 2017.


== קישורים חיצוניים ==
פרופיל באתר Soccerway
פרופיל באתר National Football Teams