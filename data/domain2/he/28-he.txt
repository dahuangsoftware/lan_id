בנות הייתה תוכנית טלוויזיה יומית אקטואלית בפורמט פאנל שיחתי, ששודרה מ-5 בפברואר 2006 ועד 2007 בערוץ הוט 3 של חברת הטלוויזיה בכבלים HOT.
בתוכנית מנהלות המנחות, נשים מוכרות מתחומי הבידור, התרבות והתקשורת הישראליים, שיחה מתמשכת על ענייני השעה - אקטואליה, תרבות, בידור, סגנון חיים ויחסים - מנקודות מבט שונות. במהלך התוכנית היו פינות שונות, ומדי יום רביעי התארחה בה דמות מוכרת. בין אורחות התוכנית היו איריס קול, נורית גפן, גלית גיאת, גילה אלמגור, אורלי וילנאי פדרבוש, יעל דן, אסתי זקהיים ודפנה רכטר.


== מנחות התוכנית ==
רבקה מיכאלי: שדרנית רדיו, קומיקאית ומנחת טלוויזיה, משתתפת "ניקוי ראש" לשעבר
גלי עטרי: זמרת פופ ושחקנית (עונה ראשונה)
דורין אטיאס: אשת אופנה ומלבישה. מנחת פינת האופנה בתוכנית "ערב טוב עם גיא פינס" (עונה ראשונה)
דנה ברגר: זמרת רוק ושחקנית (עונה ראשונה)
דנה ספקטור: עיתונאית "ידיעות אחרונות" ומנחת טלוויזיה
מיכל אנסקי: עיתונאית ודוגמנית (עונה ראשונה)
מירי נבו: שדרנית טלוויזיה ורדיו, מנחה וזמרת
ענת גורן: מגישה ומנחה בחדשות ערוץ 10 (עונה שנייה)
עדן הראל: שחקנית, מנחה ב-MTV לשעבר (עונה שנייה)
אנה ארונוב: רקדנית ומשתתפת "רוקדים עם כוכבים" (עונה שנייה)
עינת שרוף: מנחת ערבי שירה בציבור (עונה שנייה)
נועה רוטמן: עורכת-דין, המוכרת כנכדתו של יצחק רבין (עונה שנייה)
מרב בטיטו: עיתונאית "מעריב" (עונה שנייה)


== קישורים חיצוניים ==
 "בנות" במסד הנתונים הקולנועיים IMDb (באנגלית)