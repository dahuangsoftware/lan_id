Miloslav („Miňo“) Mojžiš (* 14. júl 1958, Banská Bystrica) je slovenský skladateľ, aranžér, textár, scenárista, spisovateľ, producent, inštrumentalista a dirigent.


== Životopis ==
Vyrastal v hudobníckej rodine, kde domáci orchester interpretoval diela svetových klasikov. V Ľudovej škole umenia bol žiakom svojej starej matky Alžbety Szabovej v hre na klavír. Ovplyvnila ho hudba skupín Prúdy, Collegium Musicum, Blue Effect, Emerson, Lake and Palmer, Yes, Genesis, King Crimson, Deep Purple, Black Sabbath, Led Zeppelin a iných svetových interpretov. V roku 1972 založil skupinu B.A.C.H., po presťahovaní sa do Košíc skupinu Afect (1974), Exact (1979) a Magic Orchestra 1989. Založil Festival stredoškolských skupín 1974 a Košický hudobný maratón 1980. V roku 1982 v rámci základnej vojenskej služby založil a dirigoval Dychový orchester Berounských kasáren. V roku 1982 odohral pre Divadlo pod kupolou v Košiciach predstavenia Cyrano z predmestia. V roku 1985 zreorganizoval skupinu Exact, do ktorej prišiel Marián Oravec a Peter Slivka. V roku 1988 pod vedením Richarda Zimmera, vtedajšieho šéfdirigenta Štátnej filharmónie Košice študoval orchestrálnu kompozíciu. V tom istom roku uviedol svoju fantáziu na motívy A. Saint-Exupéryho Malý princ v spolupráci s členmi Štátnej filharmónie Košice, speváckeho zboru, členov baletu ŠD Košice, hercov bábkového divadla Košice a skupiny Exact. V roku 1993 uviedol na scénu ŠD Košice muzikál Cyrano z predmestia, v ktorom účinkoval 3 roky. Ako hosťujúci hudobník účinkoval v skupine Prúdy. V roku 1996 vydal s Pavlom Hammelom CD Život je…. V roku 2005 mu ŠD Košice uviedlo muzikál pre deti Maťko a Kubko.. Spolupracuje s interpretmi všetkých hudobných žánrov: Pavol Hammel, Peter Paul Pačut, Jaroslav Dvorský, Tatiana Paľovčíková (obaja sólisti ŠD Košice), FS Šarišan, FS Železiar a ďalší. V roku 2006 založil OZ Moses production a v roku 2009 OZ Divadlo hudby. Od roku 2010 viceprezident Lisztovej spoločnosti na Slovensku a od roku 2011 prezident Spolku Franza Liszta. Šéfredaktor nezávislého časopisu z oblasti histórie, kultúry a spoločnosti Sclavissimo, predseda Záujmového odboru Matice slovenskej Sclavissimo od roku 2011, prezident Paripa. o.z od roku 2014.


== Tvorba ==


=== Autor hudby ===
Opery
Mozart (libretto Juraj Paliesek, Miňo Mojžiš) (rok 2006)
Mathias Corvinus (rok 2010)
Večer u baronessy Q. (rok 2008)
Liszt: Cyril a Metod (námet, odborná spolupráca a spoluautor libretta Miroslav Demko a Stanislav Háber) (rok 2010)
Vaniovo kráľovstvo (libretto Stanislav Háber) (rok 2013)

Oratóriá
Bitka pri Rozhanovciach (rok 1994)
Aviccena (rok 2007)
Slovanský Panteón' (rok 2012)
Betlehem (na námet Lagerlofovej a scenár Kataríny Obyšovskej) (rok 2013)

Symfonické básne
Katyň (Кaтыњ – text ruský básnik Vadim Borisov – v ruskom jazyku) (rok 2012)

Balet
Palculienka

Dramatické diela
Great Pretender – posledná noc Fredieho Mercuryho (rok 2012)
Svetská krása(fantazijné hudobno-tanečné dielo na motívy rozprávok Pavla Dobšinského, libretto a choreografia I.Zezulka) (rok 2013)
In medias feminam (Do podstaty ženy) – monodráma (rok 2014)

Muzikály
Tartuffe (podľa Moliéra; rok 2002)
Farma zvierat (na námet knihy Georga Orwella; rok 2008)
Maťko a Kubko (podľa knihy Marianny Grznárovej; rok 2001)
Psíček a mačička (na námet rozprávky JosefaČapka; rok 2002)
Kocúr v čižmách (podľa rozprávky bratov Grimmovcov; rok 2002)
Karanténa (libretto Vadim Borisov; rok 2011)
Môj Macko! (vlastné libretto; rok 2013)
Koza odratá a jež (vlastné libretto podľa námetu slovenskej ľudovej rozprávky; rok 2014)
Jozef Hollý: Kubo (úprava textov, hudba; rok 2014)
Tri kozliatka a vlk (vlastné libretto podľa námetu slovenskej ľudovej rozprávky; rok 2014)
Červená čiapočka (vlastné libretto na námet ľudovej rozprávky, rok 2014)
Vianoce s Maťkom a Kubkom (vlastné libretto, dramaturgia Katarína Obyšovská, rok 2014)
Betlehem (muzikál pre deti podľa námetu Kataríny Obyšovskej, rok 2015)
Včielka Maja (I. diel - Ako sa to začalo, muzikál) na námet W. Bonselsa (rok 2016)
Slamená rozprávka (muzikál, 2016)
Máša a medveď (ich nové dobrodružstvá - 2016)
Prachy, žúr a svetlo večné (k rovnomennej inscenácii Karola Horáka - 2016)
Medovníkový domček (podľa námetu slovenskej ľudovej rozprávky - 2017)

Iné
Malý princ (podľa Antoine de Saint-Exupéryho)
Peter a Lucia (podľa Romaina Rollanda)
Osudný medailón (podľa C. C. Bergiusa)
Missa qui vitam (rocková omša)
Pašie podľa Mojžiša
hudobno-tanečná fantázia Svetská krása (o Pavlovi Dobšinskom)
Sláčikové kvarteto d-mol (pastorálne), sláčikové kvarteto d-mol
Vianočná suita
Scénická hudba pre inscenáciu Nebožtíkovo (DJZ Prešov)
filmová hudba V slnenčnom svite'' (STV Košice)
Lorenzo el Magnifico (nemecko-taliansko-americký koprodukčný film)
zvučky pre MS skupiny C v ľadovom hokeji,
zvučka pre MS v nohejbale''
zvučka pre festival horských filmov
zvučka pre reláciu Správny kľúč
zvučky a scénické skladby pre STV
scénická hudba pre záverečný ceremoniál Svetovej univerziády Poprad 2000
množstvo piesní a inštrumentálnych skladieb v archívoch STV, SRo a v archíve autora
scénická hudba k hre Stanislava Hábera: Štefánik po pristátí zastrelený?


=== Aranžovanie hudby ===
úpravy diel hudobných klasikov do rockovej formy
J. S. Bach – Brandenburgský koncert č. 3
Chromatická fantázia
G.F. Händel – Judáš Makabejský
B. Marcello – Koncert pre hoboj a orchester d-mol
L. van Beethoven – Pre Elišku a iné diela
úpravy rockovych skladieb a piesní do klasickej úpravy z repertoáru: Queen, Johna Lennona, Bee Gees, Pink Floyd, Genesis, ELO, Led Zeppelin, Yes, Pavla Hammela, Petra Cmoríka, Gladiator a ďalších
Hammel, Varga, Peteraj, Štrasser, Vášová – Cyrano z predmestia (v rokoch 1982 pre Divadlo pod kupolou Košice /akustická verzia/, 1993 – pre Štátne divadlo Košice /hardrocková verzia/, 2015 pre Divadlo hudby Košice /progresívny rock so symfonickým orchestrom a zborom Collegium Technicum/).


=== Autor textov ===
texty k muzikálom
libretá k vlastným operám


=== Scenáre ===
Psíček a mačička
Maťko a Kubko
Kocúr v čižmách
Môj Macko!
Farma zvierat
Koza odratá a jež
Tri kozliatka a vlk
Červená Čiapočka
Betlehem
Včielka Maja
Slamená rozprávka
Máša a medveď


=== Knihy ===
Javorové husličky – kniha pre deti
Klásky – zbierka pre detské spevácke zbory
Čas Vianoc – zbierka vianočných piesní
Piesne a tance – zbierka renesančných a barokových piesní pre zobcovú flautu a klavír
Viem sa o neho postarať? – detská omaľovánka pod menom Milo Seidl, kresby Vladimír Šuster
33 - Moje roky s (The) Exact –  história poprednej česko-slovenskej rockovej formácie
Navždy v mojom srdci! - ľúbostný román
Od Cyrana po Cyrana (spomienky na trojnásobné uvedenie muzikálu Hamela, Vargu, Peteraja, Štrasssera a Vášovej v roku 2017)


=== Produkcia ===
CD Cyrano z predmestia
CD Xibalba – Grey infinity
CD The best of Queen I.
CD Queen of philharmonic
CD, MC Magic Orchestra – Magická fantázia
CD Larisa Winer – S láskou k životu – profilové CD ruskej speváčky a gitaristky
CD Missa qui vitam
CD Nostradamus
CD Najkrajšie vianočné koledy I.
CD Najkrajšie vianočné koledy II.
CD Miňo Mojžiš: Remanencie (Splátka starých dlhov)
CD Miňo Mojžiš: Navždy v mojom srdci!
CD Maťko a Kubko (piesne z muzikálu)
CD Psíček a mačička (piesne z muzikálu)
CD Môj Macko! (piesne z muzikálu)
CD Kubo (piesne z muzikálu)
CD Radko deťom (piesne z muzikálov Divadla hudby vo výbere Radoslava Olekšáka)
CD Koza odratá a jež (piesne z muzikálu)
CD Tri kozliatka a vlk (piesne z muzikálu)
CD Červená Čiapočka
CD Prachy, žúr a svetlo večné (The Exact)
CD Psiček a mačička (muzikál)
CD Včielka Maja (muzikál)
CD Betlehem (O tom, ako to mohlo, ale nemuselo byť)
CD Cyrano z predmestia (symphony progress rock version 2017)
produkcia Magic Orchestra
produkcia skupiny The Exact
produkcia predstavení Divadla hudby
produkcia Music Theatre Orchestra
produkcia rockovej formácie Baluch, Koľvek ₰ Mojžiš


=== Inštrumentácia ===
hráč na klávesové nástroje v skupinách: Magic Orchestra, The Exact, Prúdy, Xibalba, ProRock, MatchaLaba, Music Theatre Orchestra, Baluch, Koľvek ₰ Mojžiš


=== Inštrumentalista ===

Magic Orchestra
The Exact
Music Theatre Orchestra


=== Aranžér ===

Magic Orchestra
The Exact
Mača Laba
Externé symfonické telesá, spevácke zbory, ľudové súbory a ďalší interpreti rôznych hudobných žánrov
Aktuálne informácie: www.divadlohudby.eu


== Referencie ==


== Externé odkazy ==
Mezencevová, Zuzana. Vypredaný Dom umenia ocenil svojráznu úpravu queenoviek a prichystal „standing ovations“ : Miňo Mojžiš chce mať predovšetkým pokoj. In Korzár. Roč. 1, č. 234, 18. 11. 1998, s. 4.
(nit). Miňo Mojžiš dokončil album, píše knihy. In Košický Korzár . - Roč. XII, č. 196 (24. 8. 2009), s. 4. 1335-4566.
Hriadelová, Miloslava. Skladateľ a hudobník Miňo Mojžiš nezaháľa ani cez prázdniny, dokončil filmovú hudbu, nahral CD a zhudobnil Nostradamov životopis : Mrzí ma, keď človek robí a nikto neplatí. In Korzár. Roč. 2, č. 195, 24. 8. 1999, s. 6.