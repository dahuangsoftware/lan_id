Senná kopa (poľ. Sienna Kopa, nem. Heuhaufen, maď. Szenáboglya) je homolovitý vrch vo Vysokých Tatrách na Slovensku.


== Polohopis ==
Kopovitá elevácia s nadmorskou výškou 1 848 m sa nachádza juhozápadne od vrcholu Slavkovského štítu, nad ústím Slavkovskej doliny. Je to obrovská bočná moréna pomerne malého, asi 3 km dlhého a 400 – 800 m širokého slavkovského ľadovca. Živelné pohromy (predovšetkým požiare kosodreviny) porušili vegetáciu a pôdny kryt. Jej južným úbočím vedie Tatranská magistrála spájajúca Hrebienok a Sliezsky dom vo Velickej doline. Je z nej zaujímavý pohľad na Gerlachovský štít.


== Prístup ==
Východiskom túr do Slavkovskej doliny a na Sennú kopu je Hrebienok (lanovka zo Starého Smokovca), horský hotel Sliezsky dom alebo Starý Smokovec. Na vrch nevedie značkovaný chodník.


== Názvov štítu ==
Bola nazvaná podľa homoľovitého, kope sena podobného tvaru.


== Referencie ==


== Externé odkazy ==
Slavkovská dolinka
Senná kopa na vysoke-tatry.info