Malá Bránica je potok v severovýchodnej časti okresu Žilina. Tečie v Krivánskej Malej Fatre rovnomennou dolinou. Je to prítok potoka Bránica, meria 5,5 km a je tokom V. rádu.
Pramení v Malej Fatre na severozápadných svahoch Veľkého Kriváňa (1 708,7 m n. m.), priamo pod sedlom Bublen (1 510 m n. m.) vo výške približne 1300 0 n. m. Na hornom toku tečie severoseverozápadným smerom cez rovnomennú dolinu, pričom v oblasti západne od sedla Za Kraviarskym (1 230 m n. m.) vytvára vodopád. Na dolnom toku priberá prítok zo severného svahu Baraniarok (1 269,7 m n. m.) sprava, stáča sa viac na severozápad a na styku Malej Fatry so Žilinskou kotlinou, v podcelku Varínske podolie, ústi do Bránice, ktorá tečie z vedľajšej doliny.