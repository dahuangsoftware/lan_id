Parlamentár je osoba (spravidla dôstojník ozbrojených síl) poverená bojujúcou stranou vyjednávať s nepriateľskou bojujúcou stranou ohľadne uzavretia prímeria (angl. armstice), dočasného zastavenia bojov (angl. truce) napr. kvôli zberu ranených, výmene zajatcov a pod. Osoba dáva najavo svoje postavenie parlamentára nesením bielej vlajky, pričom je povinnosťou parlamentára, aby bola dostatočne viditeľná. Rovnako sa legitimuje písomným poverením od veliteľstva svojich ozbrojených síl. V súčasnosti sa už využíva nadviazanie rádiového spojenia, predchádzajúce vyslaniu parlamentára.
Podľa článku (čl.) 32 Haagskej konvencie z 18. októbra 1907, účinnej od 26. januára 1910, má parlamentár právo na nedotknuteľnosť ako aj na sprievod pozostávajúci z trubača, bubeníka a tlmočníka. V prípade, pokiaľ by sa parlamentár snažil využiť svoju pozíciu na získavanie informácií o nepriateľovi, má podľa čl. 33 veliteľ bojujúcej strany, s ktorou parlamentár vyjednáva, právo dočasne ho zadržať. Veliteľ bojujúcej strany ho taktiež nemá povinnosť prijať. Podľa čl. 34 parlamentár stráca svoje práva pokiaľ je bez pochýb dokázané, že sa svoje postavenie zneužije na vyprovokovanie alebo spáchanie zrady. Porušenie týchto ustanovení konvencie sa pokladá za vojnový zločin. Parlamentár ale má na zodpovednosti výber správneho momentu na príchod k nepriateľovi, t. j. mimo aktívneho priebehu boja, keďže zabitie parlamentára omylom sa nepokladá za porušenie konvencie.


== Poznámky ==


== Referencie ==


== Použitá literatúra ==
Publikované dokumenty
„Laws of War : Laws and Customs of War on Land (Hague IV); October 18, 1907“, The Avalon Project : Documents in Law, History and Diplomacy (New Haven, CT: Yale Law School), http://avalon.law.yale.edu/20th_century/hague04.asp#art32, dost. 2015-12-30 
Monografie
Department of the Army (1956), The Law of Land Warfare : Field Manual, Washington, D. C.: Department of the Army (vyd. 1956-07-18), str. 167-169, https://books.google.sk/books?id=IOM3AAAAIAAJ&pg=PA167 
Dörmann, Knut; Doswald-Beck, Louise; Kolb, Robert (2003), Elements of War Crimes under the Rome Statute of the International Criminal Court : Sources and Commentary, Cambridge; New York, NY; Melbourne; Madrid; Cape Town: Cambridge University Press, ISBN 0521818524, https://books.google.sk/books?hl=sk&id=-QM66_xYJdUC 
Green, Leslie C. (1993), The Contemporary Law of Armed Conflict, Manchester; New York, NY: Manchester University Press, str. 88-91, ISBN 0719035406, https://books.google.sk/books?id=tcTmAAAAIAAJ&pg=PA88 
Kish, John (1995), International Law and Espionage, The Hague; Boston; London: Martinus Nijhoff Publishers, ISBN 904110030X, https://books.google.sk/books?id=g8HJHW2AuFIC