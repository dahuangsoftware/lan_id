Národná prírodná pamiatka U Nového mlýna o rozlohe 12,6962 ha sa nachádza na pravom brehu Dalejského potoka nad železničnou traťou z Prahy do Rudnej v blízkosti zastávky Holyně. Zahŕňa bývalý lom Prastav a jeho najbližšie okolie na katastrálnom území Hlubočepy a Holyně na území hlavného mesta Prahy v nadmorskej výške 260 až 310 metrov.


== Geologická charakteristika ==
Na lokalite sa nachádzajú geologické profily v spodnom a strednom devóne, nálezisko skamenelín a spoločenstvá teplomilnej trávnatej a skalnej stepi. Dajú sa tu nájsť početné skameneliny ramenonožcov, lastúrnikov, trilobitov a tentakulitov. Skaly sú tu vápencové - jedná sa tu o sivé jemnozrnné vápence devónskeho pražského súvrstvia. Miestami sú tiež vidieť pruhy pevných, tenko vrstevnatých, šedozelených dalejských bridlíc.


== Predmet ochrany ==

V opustenom lome Prastav je chránený medzinárodný parastratotyp, pomocný štandard súboru vrstiev, tvoriacich hranicu medzi spodným a stredným devónom (vek približne 397,5 milióna rokov). Táto hranica je definovaná prvým výskytom konodonta Polygnathus costatus partitus.


== Flóra a fauna ==
Fauna aj flóra je takmer totožná s Prokopským údolím. Veľká časť územia je umelo zalesnená borovicou čiernou a agátom. Na bývalých poliach je výsadba lipy, duba a borovice lesnej. Pri okrajoch skalnej stepi hniezdi jarabica poľná.
V súčasnej dobe dochádza k sekundárnej sukcesii územia.


== Fotogaléria ==


== Referencie ==


== Pozri aj ==
Zoznam chránených území v Prahe
Požáry
Opatřilka - Červený lom


== Iné projekty ==

 Commons ponúka multimediálne súbory na tému U Nového mlýna
 Commons ponúka multimediálne súbory na tému U Nového mlýna


== Externé odkazy ==
Vyhláška o chránených prírodných výtvoroch v Prahe (po česky)
BioLib.cz (po česky)
NPP U Nového mlýna (po česky)
Plán starostlivosti NPP U Nového mlýna.pdf (po česky)
NPP U Nového mlýna na webe Pražská príroda (po česky)
http://lokality.geology.cz/223 (po česky)


== Zdroj ==
Tento článok je čiastočný alebo úplný preklad článku U Nového mlýna na českej Wikipédii.