Heliogabalus alebo Elagabal, celým menom Varius Avitus Bassianus Heliogabalus (* cca 204 – † 222) bol rímsky cisár zo Severovskej dynastie, ktorý vládol v rokoch 218 – 222. Heliogabalus bol po matke arabského a sýrskeho pôvodu, nepoznáme pôvod jeho otca Marcella, bol buď italského, sýrskeho, alebo gréckeho pôvodu.
Na trón sa dostal hlavne vďaka tomu, že bol prasynovcom Julie Domny, matky jeho predchodcu, cisára Caracalla. Na trón sa dostal potom, čo sa vojsko obrátilo proti cisárovi Macrinovi. Predtým pôsobil ako kňaz sýrskeho boha slnka. Zaradil sa medzi cisárov, ktorí vládli veľmi zle. Voči senátu sa správal veľmi arogantne a obmedzoval jeho právomoc. Do Ríma priniesol sýrske zvyky, ktoré sa priečili konzervatívnym Rimanom a tak si znenávidel celý ľud.
Žil veľmi nerestným životom, pre ktorý ho aj tí najzvrhlejší prétoriáni nezniesli. Keď sa pokúsil dať zavraždiť svojho neskoršieho nástupcu, trinásťročného chlapca Alexandra Severa, pohár trpezlivosti prétoriánov sa naplnil. Tí ho ubili na smrť a jeho telo vhodili do Tiberu.


== Iné projekty ==

 Commons ponúka multimediálne súbory na tému Heliogabalus