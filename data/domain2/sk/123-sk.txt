Donjon alebo donžon alebo nebojsa je veža väčšinou štvorcového alebo obdĺžnikového pôdorysu, výnimočne aj kruhového, ako napríklad na Křivokláte. Išlo väčšinou o veže obytné, v prípade potreby mohli slúžiť aj ako veže útočiskové, ktoré boli poslednou líniou obrany hradu alebo pevnosti. Spravidla ide o najstaršie murované objekty hradných areálov s tzv. donjonovou dispozíciou, ku ktorým postupne pribúdali ďalšie obytné a obranné objekty.
Na Slovensku je veľa hradov s takýmto usporiadaním objektov, napríklad Topoľčiansky hrad, Trenčiansky hrad, Blatnický hrad, Šarišský hrad, Lietavský hrad a iné. Typickými ukážkami hradov donžonovej dispozície v Česku sú Kost alebo Karlštejn. Donjon mohol byť aj súčasťou pevnosti.


== Zdroj ==
Tento článok je čiastočný alebo úplný preklad článku Donjon na českej Wikipédii.