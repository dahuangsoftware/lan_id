Catamarca je argentínska provincia. Leží na severozápade krajiny. Hlavným mestom provincie Catamarca je mesto San Fernando del Valle de Catamarca. Catamarca hraničí s provinciami (zo severu, v smere hodinových ručičiek): Salta, Tucumán, Santiago del Estero, Córdoba a La Rioja. Na západe hraničí s Čile.


== Pôvod názvu ==
Sú dve verzie pôvodu názvu „Catamarca“. Prvá je odvodená z kečuánčiny (Quechua). V ňom znamená cata svah a marca pevnosť, čo znamená spolu pevnosť na svahu. Druhá verzia je odvodená z ajmarského jazyka, v ktorom catan (malá) a marca (mestečko) v spojení dáva malé mestečko.


== Hospodárstvo ==
Baníctvo a chov dobytka a oviec tvoria hlavné odvetvia hospodárstva provincie. Ročná produkcia baníctva provincie je 500 kg zlata, 5 ton striebra a 750 000 ton vápenca. Stavy dobytka sa odhadujú na 200 000 kusov, 100 000 oviec a 150 000 kôz. Ročná produkcia je 7 000 ton hovädzieho mäsa, 5 000 ton jahňaciny ako aj 10 000 ton bravčového mäsa.Z produktov poľnohospodárstva a lesníctva najväčší význam má drevo (orechové), réva, olivy,citrusové ovocie, vlna a tiež tabak.
Turistika je rozrastajúce sa odvetvie hospodárstva Catamarky. Turisti tu nájdu okolo 3 500 miest v hoteloch a iných turistických strediskách. Hlavnou atrakciou pre turistov sú hory a geologické útvary, také ako Antofagasta de la Sierra, Balcones del Valle, zasnežené svahy Aconquije, ako aj Priesmyk San Francisco. Rôzne kultúrne atrakcie sa nachádzajú najmä v hlavnom meste.


== Politické rozdelenie ==
Provincia je rozdelená na 16 departmentov (po španielsky: departamentos). (V zátvorke je uvedené hlavné mesto departmentu.)
Ambato (La Puerta)
Ancasti (Catamarca) (Ancasti)
Andalgalá (Catamarca) (Andalgalá)
Antofagasta de la Sierra (Antofagasta de la Sierra)
Belén (Belén)
Capayán (Huillapima)
Hlavné mesto (San Fernando del Valle de Catamarca)
El Alto (El Alto)
Fray Mamerto Esquiú (San José)
La Paz (San Antonio)
Paclín (La Merced)
Pomán (Saujil)
Santa María (Santa María)
Santa Rosa (Bañado de Ovanta)
Tinogasta (Tinogasta)
Valle Viejo (San Isidro)


== Iné projekty ==

 Commons ponúka multimediálne súbory na tému Catamarca (argentínska provincia)


== Externé odkazy ==
Oficiálne stránky provincie