Fighter Command bolo jedno z štyroch veliteľstiev britského vojenského letectva - Royal Air Force. Spolu s Bomber Command, Coastal Command a Training Command vzniklo v roku 1936 ako dôsledok nárastu RAF, ktorý predchádzal zbrojeniu pred začiatkom druhej svetovej vojny. V období medzi rokmi 1939-1945, prišlo britské Fighter Command o 3 690 padlých, 1 215 ranených a 601 zajatých, pričom bolo stratených 4 790 lietadiel. Bolo dôležitým prvkom velenia obrany krajiny počas bitky o Britániu Fighter Command zaniklo v roku 1968 po značnom okresaní svojich síl a zlúčení s Bomber Command za vzniku spoločného Strike Command.


== Členenie ==
Veliteľstvu Fighter Command podliehali 4 skupiny (group), každá skupina sa delila na krídla (wing). Každé krídlo malo 3 alebo 4 perute (squadron). Pod Fighter Command spadali počas bitky o Britániu tieto skupiny:
10. skupina (10 Group) bránila Wales a juhozápad Anglicka. Velil je Air Vice-Marshall Sir Quintin Brand.
11. skupina (11 Group) bránila oblasť Londýna a juchovýchodnú časť Anglicka. Velil jej Air Vice-Marshall Keith Park.
12. skupina (12 Group) bránila stredné Anglicko na severe až po Yorkshire a Lancashire. Velil jej Air Vice-Marshall Trafford Leigh-Mallory.
13. skupina (13 Group) bránila severné Anglicko, južné Škótsko a Severné Írsko. Velil jej Air Vice-Marshall Richard Saul.


== Velitelia Fighter Command ==
14. júl 1936 - Air Chief Marshal Sir Hugh Dowding
25. november 1940 - Air Marshal Sir William Sholto Douglas
28. november 1942 - Air Marshal Sir Trafford Leigh-Mallory
15. november 1943 - Air Marshal Sir Roderic Hill
14. máj 1945 - Air Marshal Sir James Robb
17. november 1947 - Air Marshal Sir William Elliott
19. apríl 1949 - Air Marshal Sir Basil Embry
7. apríl 1953 - Air Marshal Sir Dermot Boyle
1. január 1956 - Air Marshal Sir Hubert Patch
8. august 1956 - Air Marshal Sir Thomas Pike
30. júl 1959 - Air Marshal Sir Hector McGregor
18. máj 1962 - Air Marshal Sir Douglas Morris
3. marec 1966 - Air Marshal Sir Frederick Rosier


== Referencie ==