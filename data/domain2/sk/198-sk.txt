Martin Madový (*16. január 1971) je bývalý slovenský hokejový útočník. Je odchovancom klubu Dukla Trenčín.


== Klubový hokej ==
S hokejom začínal v Trenčíne v klube Dukla Trenčín. V sezóne 1988/89 si vybojoval reprezentačný dres Československa do 18 rokov. V sezóne 1989/90 absolvoval premiéru medzi mužmi, keď sa predstavil v 5 stretnutiach v drese Dukly Trenčín vo federálnej lige. V sezóne 1990/91 sa stal už stabilným členom kádra Dukly Trenčín. Aj v tejto sezóne si obliekol reprezentačný dres Československa. Tentokrát to bol, ale dres Československa do 20 rokov. Za Duklu Trenčín odohral nasledujúcich šesť sezón. Sezónu 1996/97 odohral v Extralige v drese klubu HK Spartak Dubnica nad Váhom. V tejto sezóne klub z Dubnice nad Váhom vypadol z Extraligy a Martin Madový podpísal zmluvu s klubom 1.EV Weiden z 2.nemeckej ligy. Po jednej sezóne strávenej v Nemecku sa vrátil do Dubnice, ktorá v tom čase hrala 1. hokejovú ligu SR. V tej sezóne po 20 kolách postúpili najlepšie dva kluby do Extraligy B, kde sa stretli so 6 klubmi z Extraligy. Tými mužstvami boli HK Spartak Dubnica nad Váhom a HK ŠKP Žilina. Týchto 8 klubov hralo o dve miesta v Extralige pre nasledujúcu sezónu. V tejto časti sezóny, ale už nehral za Dubnicu, ale za HK ŠKP Žilina. Pred sezónou 1999/00 podpísal zmluvu s HC Slovan Bratislava. Za Slovan nastúpil, ale v Extralige len na dva zápasy. Sezónu odohral v 1. hokejovej lige SR za klub HC Harvard Trnava, ktorá bola „B“ mužstvom Slovana Bratislava. Po sezóne odišiel hrať do Česka za klub HC Slovan Ústí nad Labem v miestnej 1.hokejovej lige. Po sezóne prestúpil do belgického klubu HYC Herentals za ktorý hrával v Belgickej lige (Belgian Championship) aj v Belgickom pohári (Belgian Cup). V sezóne 2003/04 odoral za HYC Herentals len Belgický Pohár. V Belgickom pohári odohral svojich posledných 16 stretnutí vo svojej kariére. Po skončení sezóny ukončil aktívnu činnosť.


== Štatistiky - Základná časť ==


== Štatistiky - Play-off ==


== Reprezentačná kariéra ==


== Zdroj ==
Martin Madový na eliteprospects
Martin Madový na eurohockey.com