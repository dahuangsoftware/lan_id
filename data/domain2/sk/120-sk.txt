Saab 340 je spoločný projekt švédskej spoločnosti Saab a americkej firmy Fairchild z roku 1980. Prvý prototyp dopravného lietadla pre 33 – 35 pasažierov nazvaný SF-340 vzlietol 25. januára 1983. Sériové stroje začali lietať od roku 1984. Firma Fairchild v roku 1985 odstúpila kvôli finančným problémom z projektu a produkcie pokračoval len Saab, pričom sa zmenilo označenie lietadla ako S-340. Výroba pokračovala ďalšou verziou S-340 QC, v ktorej sa mohol meniť interiér na účely prepravy nákladu. Lietadlo bolo postupne vylepšované, bola vyrobená aj vojenská verzia pre švédske vojenské letectvo.
Lietadlá používali aj česko-slovenské, resp. české a slovenské letecké spoločnosti, z ktorých najviac z nich mala spoločnosť Air Ostrava. V súčasnej dobe používa lietadlá Saab 340 česká letecká spoločnosť Central Connect Airlines.


== Technické údaje ==


=== Saab 340A ===
Posádka: 2
Počet cestujúcich: 33
Rozpätie: 21,44 m
Dĺžka: 19,73 m
Výška: 6,97 m
Max. vzletová hmotnosť: 12 370 kg
Cestovná rýchlosť: 484 km/h
Dostup: 8 200 m
Dolet:
S maximálnym množstvom paliva: 3 975 km
S maximálnou záťažou: 1 455 km

Pohonné jednotky: 2 × General Electric CT7 – 5A2
Výkon motora: 1 295 kW


=== Saab 340B ===
Posádka: 2
Počet cestujúcich: 35 – 37
Rozpätie: 21,44 m
Dĺžka: 19,73 m
Výška: 6,97 m
Max. vzletová hmotnosť: 13 155 kg
Cestovná rýchlosť: 467 km/h
Dostup: 9 400 m
Dolet:
S maximálnym množstvom paliva: 3 975 km
S maximálnou záťažou: 1 490 km (s 35 pasažiermi a najvyššou cestovnou rýchlosťou) alebo až 1 735 km (cestovnou rýchlosťou 467 km/h)

Pohonné jednotky: 2 × General Electric CT7 – 9B
Výkon motora: 1 374 kW


== Iné projekty ==

 Commons ponúka multimediálne súbory na tému Saab 340


== Externé odkazy ==
Airliners.net - Saab 340


== Zdroj ==
Tento článok je čiastočný alebo úplný preklad článku Saab 340 na českej Wikipédii (číslo revízie nebolo určené).