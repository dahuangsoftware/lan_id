Stuart Alexander "Stu" Bennett (* 10. august 1980, Penwortham, Anglicko), známy pod wrestlingovým menom Wade Barrett je anglický profesionálny wrestler, ktorý pôsobí v asociácii WWE.
Stal sa víťazom prvej sezóny šou NXT v roku 2010 a v júni toho istého roku debutoval v pondelkovej šou Raw. Bennett sa stal známym najmä ako vodca skupiny Nexus, ktorej členov tvorili záporné postavy z prvej sezóny NXT. Neskôr s bývalými členmi Nexu sformoval skupinu The Corre a ako jej člen v marci 2011 vyhral svoj prvý Intercontinental titul.


== Osobný život ==
Bennet sa narodil v Penworthame v grófstve Lancashire v Anglicku. Do svojich šiestich rokov žil v Prestone, kým sa aj s rodinou presťahoval do Walesu. Ku kariére profesionálneho wrestlera Bennetta inšpiroval jeho idol Davey Boy Smith. Bennet získal diplom z morskej biológie na University of Liverpool.


=== Pästiarstvo ===
Počas svojho života v Liverpoole sa Bennett stal pästiarskym šampiónom a súťažil po celej Európe. Po jednom zo svojich nelegálnych zápasov v Budapešti, ktorý bol v pästiarskom svete známy ako "The Batte of Buda", zdolal jedného zo súperov a získal veľkú finančnú odmenu. Po zápase, hľadajúc taxík na letisko, ho napadol a bodol vyše 20 centimetrovou čepeľou neznámy páchateľ, zrejme kvôli finančnej hotovosti, ktorú mal Bennett pri sebe. Keďže však išlo o nelegálny zápas, Bennet odmietal spoluprácu s úradmi a aj napriek významnej strate krvi a viac ako 30 centimetrovej jazve vyviazol. Neskôr sa mu podarilo očariť člena siene slávy WWE Dustyho Rhodesa, ktorý ho priviedol do WWE.


== Iné projekty ==

 Commons ponúka multimediálne súbory na tému Wade Barrett


== Externé odkazy ==
WWE profil
Gerweck profil