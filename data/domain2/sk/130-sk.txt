Klétias (starogr. Κλητίας – Klétias) bol olympijský víťaz v synóride v roku 72 pred Kr.
Klétias z Élidy bol na 177. olympijských hrách korunovaný olivovým vencom za víťazstvo v synóride (preteky na voze s dvojzáprahom). V Olympii sa táto disciplína zaviedla na 93. hrách v roku 408 pred Kr.
Olympijské víťazstvo Klétia zaznamenal byzantský učenec Fotios v písomnom diele Myriobiblon, a to v 97. kapitole, ktorá okrem iného uvádza aj zoznam olympijských víťazov zo 177. hier. Fotios vo vyhotovovaní tohto zoznamu čerpal z písomností historika Flegóna z Trallu, autora diel, zachovaných prevažne len vo fragmentoch.


== Referencie a bibliografia ==


== Pozri aj ==
Zoznam olympijských víťazov staroveku