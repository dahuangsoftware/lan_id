Rižský záliv (lot. Rīgas jūras līcis, estón. Liivi laht alebo Riia laht) je záliv, na východnom okraji Baltského mora, pri brehoch Lotyšska a Estónska. Od Baltského mora je oddelený Západoestónskym súostrovím, medzi ktorého ostrovmi je s ním spojený prielivmi Irbenským a Muhuským. Na severovýchode sa nachádza Pernauský záliv. Záliv sa zarezáva do súše 174 km. Jeho rozloha je 18 100 km². Najväčšia hĺbka je 62 m. Teplota vody je v lete do 18 °C a v zime 0 až 1 °C. Od decembra do apríla zamŕza. Slanosť vody je 3,5 až 6 ‰.


== Pobrežie ==
Pobrežie je nízke a prevažne piesčité.


== Ostrovy ==
V zálive sa nachádzajú ostrovy Kihnu, Ruhnu, Abruka a Manilaid. Všetky ostrovy patria Estónsku.


== Prítoky ==
Do zálivu ústia v Lotyšsku rieky Daugava, Lielupe, Gauja, Roja, Vitrupe, Svetupe a Salaca a v Estónsku rieka Pärnu. Úmorie Rižského zálivu má plochu asi 138 000 km², z toho v Estónsku 7 000 km², Lotyšsku 59 000 km², Litve 10 000 km², Bielorusku 38 000 km² a Rusku 24 000 km².


== Osídlenie pobrežia ==
Veľký prístav a hlavné mesto Lotyšska Riga leží v ústí Daugavy. Na južnom brehu leží kúpeľné mesto Jurmala (Lotyšsko), na severnom mesto a kúpele Pärnu (Estónsko) a Kuressaare na ostrove Saaremaa.


== Referencie ==


== Iné projekty ==

 Commons ponúka multimediálne súbory na tému Rižský záliv


== Zdroj ==
Tento článok je čiastočný alebo úplný preklad článku Rižský záliv na českej Wikipédii.