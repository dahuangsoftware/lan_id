Vojtovec je potok v severovýchodnej časti Slovenska, na území okresu Stropkov. Je to ľavostranný prítok Ondavy a meria 16,7 km.
Prameň: na okraji Laboreckej vrchoviny na severných svahoch vrchu Poľana (506,0 m n. m.) v nadmorskej výške okolo 420 m n. m.
Smer toku: od prameňa na krátkom úseku na severozápad, potom sa stáča na juhozápad, vytvára výrazný oblúk vypnutý k severozápadu a pokračuje juhojuhozápadným smerom, na dolnom toku sa stáča k ústiu na západ
Geomorfologické celky: 1.Laborecká vrchovina, 2.Ondavská vrchovina, podcelok Stropkovská brázda
Prítoky: sprava spod Radového (431 m n. m.), zľava spod Tovarišského (440,3 m n. m.), z obce Potôčky a z oblasti Hlbokého
Ústie: do Ondavy pri obci Breznica v nadmorskej výške okolo 168 m n. m.
Obce: Veľkrop, Breznička, Vojtovce a Breznica