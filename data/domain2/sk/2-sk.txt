Pearland je americké mesto v Brazoria County v juhovýchodnom Texase. Za desať rokov takmer strojnásobilo počet obyvateľov, z 37 640 na 91 252 v roku 2010. V roku 2007 magazín Forbes zaradil mesto na 34. miesto medzi najrýchlejšie rastúcimi predmestiami USA. Je najrýchlejšie rastúcim predmestím Veľkého Houstonu.


== Dejiny ==
História mesta sa začína príchodom železnice na konci 19. storočia. Pôvodný názov Mark Belt bol zmenený na Pearland z dôvodu pestovania veľkého množstva ovocia (hrušiek). Poľnohospodárske centrum v 19. storočí, v tridsiatych a štyridsiatych rokoch bolo mesto známe svojimi tanečnými zábavami a stretnutiami pri pive. V deväťdesiatych rokoch mesto objavili developeri, ktorí tu začali vo veľkom skupovať pozemky.


== Hospodárstvo ==
Keďže tri štvrtiny obyvateľstva sú zamestnané v službách, mesto nemá žiaden veľký priemysel. Najväčšími zamestnávateľmi v meste sú Pearland Independent School District, Wal-Mart, H-E-B Plus, mesto Pearland, Randall's (potraviny), Kemlon (obsluha ropných polí), TurboCare (výroba a oprava turbín), Target, Tele-Flow (kúrenie/klimatizácia) a Lowe's (výroba stavebných materiálov).


== Referencie ==


== Iné projekty ==

 Commons ponúka multimediálne súbory na tému Pearland (Texas)


== Externé odkazy ==
Oficiálna stránka


== Zdroj ==
Tento článok je čiastočný alebo úplný preklad článku Pearland na anglickej Wikipédii.