Mendozasaurus je vyhynutý rod dlhokrkého dinosaura, člena skupiny Titanosauria. Žil vo vrchnej kriede (pred približne 89 až 85 miliónmi rokov), nájdený bol v Argentíne. Jeho doposiaľ jediným druhom je Mendozasaurus neguyelap.
Opísaný je podľa neúplných pozostatkov vďaka ktorým sa zistilo, že tento sauropód vykazoval prítomnosť kosteného „panciera“ podobne, ako napríklad rod Saltasaurus. Jeho blízky príbuzný bol pravdepodobne oveľa väčší rod Futalognkosaurus. Pomenovaný bol v roku 2003 a ide o vôbec prvého nájdeného dinosaura na území provincie Mendoza.


== Referencie ==