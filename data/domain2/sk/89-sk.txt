Štefan Múčka (* 15. január 1939, Bratislava – † 2. október 1978, tamtiež) bol slovenský pedagóg a fyzik.
Narodil sa 15. januára 1939 v Bratislave.
Po skončení štúdia fyziky a chémie na Vysokej škole pedagogickej v Bratislave a skončení základnej vojenskej služby začal vyučovať fyziku na SVŠ Bratislava, Vazovova 4. V roku 1968 prešiel na SVŠ, ul. I. Horvátha 14. Tu vykonával súvislú pedagogickú prax poslucháčov PvF UK. Po niekoľko rokov viedol inštruktáže učiteľov k riešeniu úloh FO. Od r. 1975 vykonával funkciu zástupcu riaditeľa školy. V tejto funkcii sa na Gymnáziu, ul. I. Horvátha, veľmi zaslúžil o vybudovanie odbornej učebne fyziky. Gymnázium disponovalo najlepším vybavením učebnými pomôckami spomedzi všetkých bratislavských gymnázií.
Zomrel 2. októbra 1978 v Bratislave.


== Externé odkazy ==
Matematický ústav SAV – zdroj, z ktorého pôvodne čerpal tento článok. Vzhľadom na to, že tento zdroj ešte nemá vyriešené autorské práva podľa licencie CC-BY-SA 3.0, nie je zatiaľ vhodné preberať články označené touto šablónou.