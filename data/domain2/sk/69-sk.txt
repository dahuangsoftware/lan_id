Bohuš Králik, celým menom Jakub Bohumil Králik (* 25. júl 1919, Staré Hory – † 3. december 1973, Košice, pochovaný v Starých Horách) bol slovenský herec.


== Rodina ==
otec Ondrej Králik
matka Anna rod. Boďová


== Životopis ==
Pôvodne technický úradník, 1951-1962 člen Divadla SNP v Martine, 1962-1973 činohry Štátneho divadla v Košiciach. Od roku 1936 sa aktívne venoval ochotníckej činnosti v združení Detva a v divadelnom krúžku v podniku Bučina vo Zvolene. Roku 1951 ho angažovali do profesionálneho divadla. Rozsiahli škálu hereckých výrazových prostriedkov uplatňoval s rovnakou pôsobivosťou vo vážnom i komediálnom repertoári. Rázovité ľudové postavy stvárňoval zriedkavo, jeho doménou boli záporné meštiacke typy. Vytvoril bohatú galériu výrazných, prevažne veľkých postáv.


== Literatúra ==
Slovenský biografický slovník
Encyklopédia dramatických umení Slovenska


== Externé odkazy ==
OSUD VKMK – zdroj, z ktorého pôvodne čerpal tento článok.