USS Saratoga (CV-60) bola druhá americká lietadlová loď triedy Forrestal. Bola v poradí šiestou loďou tohto mena v službe U. S. Navy.


== Operačná história ==
Stavba lode bola začatá 16. decembra 1952 v New York Naval Shipyard v New Yorku, na vodu bola spustená v októbri 1955. Do služby vstúpila 14. apríla 1956 pod vedením kapitána R. J. Stroha. Nasledujúce mesiace boli prevádzané testy. Na prvú plavbu (angl. shakedown cruise) vyplávala 18. augusta 1956. Následne, 19. decembra strávila opäť krátke obdobie v New York Naval Shipyard, kde boli prevedené drobné opravy. Začiatok roku 1957 strávila USS Saratoga v Karibiku.
Tretieho septembra 1957 vyplávala USS Saratoga na svoju prvú zámorskú plavbu počas, ktorej sa zúčastnila spoločného cvičenia Severoatlantickej aliancie s názvom Operation Strikeback.
Prvého februára 1958 následne vyplávala USS Saratoga na svoju prvú dlhodobú plavbu v Stredozemnom mori, počas ktorej sa zúčastnila akcie na Lybanonskom pobreží. V máji 1960 kolidovala s nemeckou nákladnou loďou Bernd Leonhartd pri pobreží Virgínie.
Počas nasadenia s Šiestou flotilou, v januári 1961, vypukol v strojovni požiar, ktorého následkom zomrelo sedem námorníkov. Plánovaná plavba v Stredozmenom mori nebola napriek zníženej rýchlosti v dôsledku požiaru prerušená. USS Saratoga sa následne vrátila do Spojených štátov amerických podľa plánu a až následne podstúpila nevyhnutné opravy.
V roku 1964, počas šiestej plavby v Stredozemnom mori, došlo k leteckej nehode na palube lietadlovej lode, ktorá si vyžiadala prerušenie plavby a návrat domov pre nevyhnutné opravy.
Prvú výraznú modernizáciu trvajúcu 11 mesiacov podstúpila USS Saratoga druhého januára 1968 vo Filadelfii. Následne, 31. januára 1969, vyplávala USS Saratoga z Filadelfie do zátoky Guantanamo na Kube, kde posádka absolvovala precivičenie.
Jedenásteho apríla 1972 vyplávala USS Saratoga z domovského prístavu v Mayporte (Naval Station Mayport) na svoju prvú plavbu v západnom Pacifiku, kde sa zapojila do operácii počas vojny vo Vietname. V októbri 1972 vypukol požiar, ktorý zabail troch námorníkov, pričom spôsobil menšie škody. USS Saratoga následne pokračovala v plavbe až do 13. februára 1973, kedy sa opäť vrátila do domovskeho prístavu.
Začiatkom roku 1975 sa USS Saratoga zúčastnila operácie Locked Gate-75, ktorej cieľom bolo obmedziť vplyv komunistickej strany v Portugalsku. Až do marca 1980 absolvovala USS Saratoga niekoľko nasadení v Stredozemnom mori, počas ktorých participovala v operácii počas Lybanonskej krízy.
Po návrate do Spojených štátov amerických absolvovala USS Saratoga 28 mesačnú veľmi extenzívnu modernizáciu v rámci progrmamu s n8zvom Service Life Extension Program (SLEP), pričom bola prvou loďou podrobujúcou sa tomuto programu. Po rozsiahlom testovaní opustila USS Saratoga prístav vo Filadelfii druhého februára 1983, pričom od tohto momentu bola známa aj pod prezývkou "Super Sara".
25. augusta 1985 nastúpila USS Saratoga svoju osemnástu plavbu do Stredozemného mora, počas ktorej zohrala výraznú rolu v reakcii na únos talianskej luxusnej lode Achille Lauro prevedenej 10. októbra ozbrojeným komandom Palestinskeho oslobodzovacieho frontu.
Sedemnásteho novembra 1987, podstúpila USS Saratoga ďalšiu nákladnú modernizáciu. V devedesiatych rokoch sa zúčastnila Operácie Púštna búrka, počas ktorej operovala hlavne v Červenom mori. Z aktívnej služby bola vyadená 30. septembra 1994, následne bola zakonzervoavaná pre prípadnú reaktiváciu. Počas tejto doby boli vyvíjané snahy o jej muzeálne využitie, ktoré ale boli neúspešné. Námorníctvo následne v roku 2010 rozhodlo o jej zošrotování.


== Zdroje ==
Barbara Stahura, USS Saratoga, CV-3 & CVA/CV-60, Turner (1996), ISBN 1563112973, ISBN 978-1563112973