Mohamed Lamine Sissoko Gillan (* 22. január 1985, Mont-Saint-Aignan, Francúzsko) je vo Francúzsku narodený futbalista reprezentujúci Mali a momentálne (2012) hrajúci v Ligue 1 za klub Paris Saint-Germain. Obyčajne hráva v pozícii defenzívneho stredopoliara.


== Klubová kariéra ==


=== AJ Auxerre ===
Sissoko hral na pozícii útočníka za juniorský tým tohto francúzskeho klubu.


=== Valencia ===
V roku 2003 podpísal kontrakt s Valenciou ako voľný hráč. Pod trénerom Benítezom s Valenciou v sezóne 2003-2004 získal španielsky ligový titul a pohár UEFA. V nasledujúcej sezóne Beníteza na lavičke nahradil Claudio Ranieri.


=== Liverpool ===
V lete 2005 prestúpil za 5,3 milióna libier do FC Liverpool. Pôvodne mal prestúpiť do Evertonu no vybral si Liverpool, aby mohol hrať pod trénerom Benítezom. S Liverpoolom vyhral FA Cup, Európsky superpohár a FA Community Shield.


=== Juventus ===
V januári 2008 prestúpil do Juventusu za 11 miliónov eur. Tu sa znovu stretol s trénerom Ranierim, ktorý ho trénoval vo Valencii.


=== Paris Saint-Germain ===
28. júla 2011 prestúpil do FC Paris Saint-Germain za 7 miliónov eur. V novembri 2011 strelil svoj prvý gól za PSG v zápase proti Girondins de Bordeaux a v apríli 2012 v zápase proti Olympique de Marseille si navliekol kapitánsku pásku.


== Zdroj ==
Tento článok je čiastočný alebo úplný preklad článku Mohamed Sissoko na anglickej Wikipédii.