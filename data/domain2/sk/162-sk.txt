Nosorožcovité (lat. Rhinocerotidae) sú jedna z čeľadí nepárnokopytníkov. Slovenské meno rodov z tejto čeľade znie nosorožec.
V súčasnosti poznáme 5 žijúcich druhov v štyroch rodoch.


== Charakteristika ==
Nosorožce sú veľké a ťažké zvieratá. Ázijské druhy majú hrubé nohy, kým africké ich majú tenké. Na každej nohe sú tri prsty vybavené kopýtkami. Dosahujú rýchlosť až 45 kilometrov za hodinu. Na hlave majú jeden až dva rohy (závisí to od rodu). Roh nasadá na zdrsnatenú plochu lebky. Ich koža je hrubá až 2 cm a osrstenie je nenápadné (avšak majú štetinatý koniec chvosta a osrstené ušnice). Ich najsilnejší zmysle je čuch, ale majú aj dobrý sluch. Naproti tomu ich oči sú malé, takže vidia slabo. Ázijské nosorožce majú silné kožné záhyby, čo spôsobuje, že vyzerajú ako opancierované.


== Ohrozenie ==
Celá čeľaď nosorožcovitých je uvedená v zozname CITES. Na poklese ich populácie majú veľký podiel najmä pytliaci, ktorí ich lovia predovšetkým kvôli ich rohom. V Číne sa nosorožie rohy rozomieľajú na prášok, ktorý sa používa ako liek na znižovanie horúčky. V Jemene sa z rohov vyrábajú tradičné vyrezávané rukoväte dýk. Dnešný počet nosorožcov je okolo 12 000. Všetky druhy sú chránené, no ochrana je vzhľadom na pytliactvo a úbytok habitatov málo efektívna.


== Ochrana ==
Nosorožce sa chránia rafinovaným spôsobom. Ochranári ich utlmia anestetickým prostriedkom a potom im rýchlo odrežú roh. Tak sa odstráni hlavný cieľ pytliakov. Roh je tvorený rohovinou, keratínom, ktorý tvorí aj vlasy, avšak nemajú kostnaté jadro - na rozdiel od turov a ich príbuzných. Preto je táto procedúra pre nosorožce bezbolestná a na ich sociálny život ma len malý negatívny dopad.


== Systematika ==
Nosorožcovité:
†rod Symphyssorrhachis
?†rod Meschotherium
?†rod Punjabitherium
?†rod Guixia
?†rod Uintaceras
†rod Teletaceras
?†rod Epiaceratherium
?†rod Amphicaenopus
?†rod Penetrigonias
†rod Trigonias
†rod Ronzotherium
†rod Pleuroceros
†rod Protaceratherium
?†rod Zalabis
?†rod Huangotherium
?†rod Didermocerus
?†rod Ceratorhinus
?†rod Atelodus
†rod Gulfoceras
†rod Menoceras
†skupina Aceratheriini :
†rod Aceratherium
†rod Acerorhinus
†rod Alicornops
†rod Aphelops
†rod Chilotheridium
†rod Chilotherium
†rod Shansirhinus
†rod Dromoceratherium
†rod Floridaceras
†rod Hoploaceratherium
†rod Mesaceratherium
†rod Peraceras
†rod Plesiaceratherium
†rod Proaceratherium
†rod Sinorhinus
†rod Subchilotherium

†skupina Teleoceratini
†rod Aprotodon
†rod Brachydiceratherium
†rod Brachypodella
†rod Brachypotherium
†rod Diaceratherium
†rod Prosantorhinus
†rod Shennongtherium
†rod Teleoceras

skupina Rhinocerotini:
†rod Gaindatherium
rod Rhinoceros – recentné druhy: nosorožec indický (Rhinoceros unicornis) a nosorožec jávsky (Rhinoceros sondaicus)

skupina Dicerorhinini:
†rod Coelodonta
rod Dicerorhinus – jediný recentný druh: nosorožec sumatriansky (Dicerorhinus sumatrensis)
†rod Dihoplus
†rod Lartetotherium
†rod Stephanorhinus

skupina Dicerotini
rod Ceratotherium – jediný recentný druh: nosorožec tuponosý (Ceratotherium simum)
rod Diceros – jediný recentný druh nosorožec ostronosý (Diceros bicornis)
†rod Paradiceros

†skupina Diceratheriini
†rod Diceratherium
†rod Subhyracodon

†skupina Elasmotheriini
†rod Aegyrcitherium
†rod Bugtirhinus
†rod Elasmotherium
†rod Hispanotherium (= Huaqingtherium, Caementodon)
†rod Iranotherium
†rod Kenyatherium
†rod Meninatherium
†?rod Ougandatherium
†rod Parelasmotherium
†rod Procoelodonta
†rod Sinotherium

Podčeľade sú úmyselne vynechané, pretože ich zadelenie je medzi jednotlivými autormi značne sporné.


== Iné projekty ==

 Commons ponúka multimediálne súbory na tému Nosorožcovité
 Wikidruhy ponúkajú informácie na tému Nosorožcovité


== Zdroje ==
BURNIE, David; KOVÁČ, Vladimír, a kol. Zviera: Obrazová encyklopédia živočíšnej ríše. Bratislava : Ikar, 2002. ISBN 80-551-0375-5. S. 623.