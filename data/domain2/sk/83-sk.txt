Filonikos (starogr. Φιλόνικος – Filonikos) bol olympijský víťaz v roku 76 pred Kr.
Filonikos, syn Filista z Élidy, bol na 176. olympijských hrách korunovaný olivovým vencom za víťazstvo v neznámej disciplíne (pravdepodobne v niektorej jazdeckej disciplíne).
Záznam o olympijskom víťazstve Filonika je uvedený (značne poškodený, neuvádza disciplínu) na kamennom podstavci objavenom severozápadne od olympijského Pelopiona. Je to jeden z nápisov (IvO 198 až IvO 206, IvO = W. Dittenberger a K. Purgold, nápisy Olympia, Berlin 1896.) na spoločnom podstavci (nezachovaného sochárskeho diela) detí a vnukov élidského chovateľa koní Filista (Strogién, Télemachos, Praxagoras, Timareta, Filistos, Theodota a Filonikos), ktorí dosiahli olympijské víťazstvá v jazdeckých disciplínach v rokoch 84 až 76 pred Kr. Južne od olympijského Filippeionu sa našiel aj značne poškodený podstavec Filonikovej nezachovanej sochy.


== Referencie a bibliografia ==


== Pozri aj ==
Zoznam olympijských víťazov staroveku