František Bokes, niekedy aj Bokesz (* 24. marec 1906, Pezinok – † 20. marec 1968, Bratislava) bol slovenský historik a historický geograf.


== Životopis ==
Vyštudoval v roku 1931 zemepis a dejepis na Filozofickej fakulte Univerzity Komenského, o dva roky tu (1933) v rovnakom odbore obhájil aj doktorát (PhDr.). Po vzniku Slovenskej akadémie vied a umení pôsobil od roku 1943 na Zemepisnom ústave SAVU. Neskôr pracoval v Historickom ústave SAV. Venoval sa najmä slovenským dejinám 19. storočia a historickej sídelnej geografii.


== Dielo ==
Pokusy o slovensko-maďarské vyrovnanie r. 1861-1868. Martin : Matica slovenská, 1941. 232 s.
Viliam Pauliny-Tóth, slovenský poslanec v r. 1869-72. Martin : Matica slovenská, 1942. 39 s.
Historický atlas k slovenským dejinám., Spoluautori: P. Vajcík, P. Zhorela, A. Miklošík a J. Marčok. Bratislava : Nakladateľstvo slovenských profesorov, 1942.
Slovenský životný priestor v minulosti a dnes. Bratislava : Čas, 1943. 151 s.
Über die Entwicklung des Gebietes der Slowaken. Bratislava : Slovenská akadémia vied a umení, 1944. 145 s.
Vývin predstáv o slovenskom území v 19. storočí. Martin : Matica slovenská, 1945. 143 s.
Dejiny Slovenska a Slovákov od najstarších čias po oslobodenie. Bratislava : Slovenská akadémia vied a umení, 1946. 449 s.
Bratislava v historických črtách. Bratislava : Práca, 1958. 212 s.
V službe národa. Bratislava : SVKL, 1958. 553 s.
Listy Viliama Paulinyho-Tótha Maríne Hodžovej. Bratislava : SVKL, 1961. 208 s. [úvodná štúdia]
Dokumenty k slovenskému národnému hnutiu v rokoch 1848-1914 Bratislava : SAV, 1962 (1. zv., 473 s.), 1965 (2. zv., 496 s.)[nedokončené dielo plánované na päť zväzkov]
Dokumenty k slovenskému národnému hnutiu v rokoch 1885-1901. Bratislava : SAV, 1972. 589 s.
Snahy o organizovanie slovenskej vedy od konca 18. storočia do vzniku SAV. Bratislava : SAV, 1967. 116 s.


== Literatúra ==
TAJTÁK, Ladislav: K počiatkom slovenskej historickej geografie : vedecký prínos Františka Bokesa. In: Geographia Cassoviensis II., 2008, s. 181 – 183. Dostupné on-line