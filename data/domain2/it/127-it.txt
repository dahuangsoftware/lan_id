Chelidonichthys lucerna, comunemente noto come capone o gallinella è un pesce teleosteo della famiglia Triglidae.


== Habitat e distribuzione ==
Oceano Atlantico orientale, dall'Irlanda al Marocco e nel mar Mediterraneo da 20 ad anche 200 metri di profondità, su fondali sabbiosi.


== Descrizione ==
Ha una testa grande e massiccia con un muso ben visibile e sporgente, la spina sull'opercolo non è molto grande. Il profilo della fronte è dritto, non incavato. Le pinne pettorali sono ampie e di color nero-blu con disegni blu elettrico vivace ed una macchia nera all'attaccatura. La linea laterale è evidente, ogni scaglia sulla linea laterale ha un dentello rivolto indietro. Pinna dorsale a punta. La colorazione del corpo è brunastro o rossiccio sul dorso mentre sui fianchi vira sul rosa salmone. Il ventre è bianco. Raggiunge i 70 cm di lunghezza.


== Alimentazione ==
Cattura soprattutto crostacei.


== Biologia ==
Può emettere suoni brontolanti con la vescica natatoria. Quando viene inseguito intorbida l'acqua per confondere il predatore.


== Pesca ==
Si cattura con reti a strascico, reti da posta, palamiti e lenze. Le carni sono bianche e tenere, molto apprezzate.


== Note ==


== Bibliografia ==
Egidio Trainito, Atlante di flora e fauna del Mediterraneo, 2004ª ed., Milano, Il Castello, 2004, ISBN 88-8039-395-2.
Patrick Louisy, Guida all'identificazione dei pesci marini d'Europa e del Mediterraneo, a cura di Trainito, Egidio, Milano, Il Castello, 2006, ISBN 88-8039-472-X.


== Altri progetti ==

 Wikimedia Commons contiene immagini o altri file su Chelidonichthys lucernus
 Wikispecies contiene informazioni su Chelidonichthys lucernus


== Collegamenti esterni ==
(EN) Chelidonichthys lucerna, in WoRMS 2015 (World Register of Marine Species).
(EN) Chelidonichthys lucerna, su FishBase. URL consultato il 09/05/2008.
(EN) ITIS Standard Report Page: Chelidonichthys lucerna, in Integrated Taxonomic Information System. URL consultato il 09/05/2008.
(EN) Catalogue of Life: Chelidonichthys lucerna, catalogueoflife.org. URL consultato il 15/05/2011.