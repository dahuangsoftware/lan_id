Il libro Autobiografia di uno Yogi (Autobiography of a Yogi, 1946) è l'autobiografia dello yogi e guru Paramhansa Yogananda, fondatore della Self-Realization Fellowship e principale attore dell'introduzione del Kriya Yoga in Occidente.
L'Autobiografia, best seller tradotto in diciotto lingue, fu una delle prime opere a mettere in contatto il pubblico occidentale con la filosofia vedica. Oltre a narrare la vita materiale e spirituale di Yogananda, il libro è ricordato per i molti passaggi dedicati all'interpretazione vedica di elementi della cultura ebraica e cristiana (per esempio il Giardino dell'Eden), sia da parte di Yogananda stesso che del suo maestro Sri Yukteswar. Inoltre, vi si narra degli incontri fra Yogananda e numerosi personaggi celebri come Teresa Neumann, la santa Mâ Ananda Moyî, Mohandas Gandhi, Rabindranath Tagore, lo scienziato Luther Burbank (il libro è dedicato alla memoria di Luther Burbank, un botanico americano'), e il Premio Nobel C. V. Raman.
La Autobiografia fu un testo molto influente, tra l'altro, sulla cultura giovanile degli anni sessanta e settanta. La musica pop e rock lo dimostrano: Il suo guru, Sri Yukteswar, è uno dei personaggi che appaiono sulla copertina di uno degli album simbolo degli anni sessanta, Sgt. Pepper's Lonely Hearts Club Band dei Beatles. È il primo in alto a sinistra; e proprio ispirandosi alla Autobiografia gli Yes realizzarono una delle loro opere più ambiziose, il concept album Tales from Topographic Oceans.
L'edizione del 1946 di Autobiography of a Yogi in inglese è di pubblico dominio e può essere scaricata da Gutenberg
Nel 2009 la Casa Editrice Astrolabio di Roma ha ristampato l'Autobiografia di uno Yogi in italiano, nuovamente ritradotta dall'ultima pubblicazione della Self-Realization Fellowship. Questa nuova edizione è completa di tutti i materiali aggiunti da Paramahansa Yogananda dopo la prima edizione del 1946 e rispetta le volontà dell'autore riguardo al testo finale.
Nel 2016, a 70 anni dalla prima copia del libro, è stata prodotta una nuova edizione, copia esatta della prima, grazie alla casa editrice 'Ananda Edizioni' diretta dal discepolo Swami Kriyananda.


== Altri progetti ==

 Wikimedia Commons contiene immagini o altri file su Autobiografia di uno yogi


== Collegamenti esterni ==
Edizioni di Autobiografia di uno Yogi disponibili a partire da marzo 2012:
La versione completa pubblicata da Self-Realization Fellowship (fondata da Paramahansa Yogananda). Disponibile in 29 lingue ISBN 978-0-87612-083-5 - SRF
Yogananda, P. (1951-1962-1971-2009) Autobiografia di uno Yogi, Roma, Astrolabio Ubaldini, ISBN 978-88-340-1571-1 Versione italiana integrale. Nuova edizione pubblicata su licenza della Self-Realization Fellowship.
Audiolibro integrale (15 CD) - una versione completa pubblicata da Self-Realization Fellowship narrato da Sir Ben Kingsley (2004) Disponibile in inglese e tedesco ISBN 0-87612-095-8.
Autobiografia di uno Yogi — Edizione audio CD/(MP3), Lettura di Norman Mozzato, in italiano. ISBN 978-0-87612-127-6
Gratis le edizioni online del 1946 prima edizione:
Google Online - Sterling Publishers, India - 1946 prima edizione di Autobiografia di uno Yogi (scorrere verso il basso per vederlo) ISBN 8120725247
Gutenberg gratis online - 1946 prima edizione di Autobiografia di uno Yogi
Wikisource gratis online - 1946 prima edizione di Autobiografia di uno Yogi
Ristampe 1946 prima edizione:
Ristampa del 1946 1ª edizione dalla casa editrice: Sterling Publishers Pvt. Ltd, Dec 1, 2003, ISBN 8120725247 India.
Ristampa del 1946 1st edition e una seconda versione della 1ª edizione (aggiunto dal capitolo 49 del 1951 Yogananda libro) edito da Clarity Crystal (2005) ISBN 1-56589-212-7.