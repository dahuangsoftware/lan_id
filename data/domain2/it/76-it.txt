Senna Miangue (Anversa, 5 febbraio 1997) è un calciatore belga, difensore del Cagliari e della Nazionale Under-21 belga. 


== Biografia ==
Nato ad Anversa da padre congolese e madre belga , anche suo padre era calciatore. Alla passione di quest'ultimo per il pilota di Formula 1 Ayrton Senna deve il suo nome.


== Caratteristiche tecniche ==
Giocatore molto forte fisicamente, nonostante i 192 cm di altezza, Miangue è un giocatore molto rapido, in grado di percorrere tutta la fascia e abile nei cross. Nato come centrale di difesa, in un secondo momento è stato spostato al ruolo di terzino per sfruttarne la velocità, la tecnica e l'abilità palla al piede.


== Carriera ==


=== Club ===
Inizia la carriera in Belgio nelle giovanili del Beerschot, dove rimane fino al 2013, quando si trasferisce in Italia, all'Inter, che se lo assicura vincendo la concorrenza di club come Arsenal e PSV Eindhoven. Con i nerazzurri gioca una stagione negli Allievi e due in Primavera, prima di passare in prima squadra grazie al nuovo tecnico Frank De Boer. Fa il suo esordio da professionista il 28 agosto 2016, in Serie A, sostituendo Davide Santon nell'1-1 casalingo dei nerazzurri contro il Palermo. Il 25 settembre 2016 Miangue gioca la sua prima partita da titolare in campionato con l'Inter nel match pareggiato 1-1 contro il Bologna. Quattro giorni dopo debutta in Europa League con la maglia nerazzurra nella sconfitta esterna per 3-1 con lo Sparta Praga.
Il 26 gennaio 2017 viene ceduto in prestito con diritto di riscatto e controriscatto al Cagliari. Il 30 giugno seguente passa ufficialmente a titolo definitivo alla società sarda firmando un contratto quinquennale, in cambio di € 3,5 milioni.


=== Nazionale ===
Nel 2012 inizia la trafila delle giovanili belghe, giocando prima in Under-15 e poi in Under-16 e Under-18. Con l'Under-19 gioca le qualificazioni per gli Europei di categoria del 2016 in Germania, fallendo l'accesso alla fase finale. Il 2 settembre 2016 debutta in Under-21 nelle qualificazioni all'Europeo 2017, vincendo per 3-2 sul campo di Malta.


== Statistiche ==


=== Presenze nei club ===
Statistiche aggiornate all'1 settembre 2017.


=== Cronologia presenze e reti in Nazionale ===


== Palmarès ==


=== Competizioni giovanili ===
Torneo di Viareggio: 1
Inter: 2015
 Coppa Italia Primavera: 1
Inter: 2015-2016


== Note ==


== Collegamenti esterni ==
Senna Miangue, su Soccerway.com, Perform Group. 
(DE, EN, IT) Senna Miangue, su Transfermarkt.it, Transfermarkt GmbH & Co. KG.
Senna Miangue, su UEFA.com, UEFA. 
Senna Miangue, su Calcio.com, HEIM:SPIEL Medien GmbH.