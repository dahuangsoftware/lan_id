Wilhelmine Christiane de Chézy, (nata von Klenke), meglio conosciuta come Helmina (o Helmine) von Chézy (Berlino, 26 gennaio 1783 – Ginevra, 28 gennaio o 28 febbraio 1856), è stata una scrittrice, librettista e giornalista tedesca.
È ricordata soprattutto come autrice del libretto dell'opera lirica Euryanthe (1824) , messa in musica da Carl Maria von Weber, e come autrice di scritti a forte carattere psicologico. Fu spesso soggetto di ritratti da parte di pittori romantici.


== Biografia ==

Wilhelmine Christiane von Klencke nacque a Berlino il 26 gennaio 1783. Era figlia dell'ufficiale Karl Friedrich von Klenke e della scrittrice Karoline Karsch.
In seguito però al divorzio dei genitori, avvenuto poco dopo la sua nascita, fu allevata dalla nonna, la poetessa Anna Luise Karsch.
A soli sedici anni si sposò a soli sedici col barone Hastfer, ma il matrimonio durò solo pochi mesi.
Dopo il divorzio, si trasferì nel 1801 a Parigi, dove divenne amica di Madame de Genlis e dove conobbe anche Madame de Staël..
In Francia pubblicò dal 1803 al 1897 il giornale Französische Miscellen e scrisse in onore di Napoleone Bonaparte un poema intitolato Napoleonide e - tra il 1805 e il 1807 - l'opera in due volumi Leben und Kunst in Paris, che però fu sequestrata su ordine dello stesso Napoleone.
Nel frattempo, nel 1803, si era sposata con Antoine Leonard de Chézy, uno studioso conosciuto grazie a Friedrich Schlegel . Da De Chézy divorziò però sette anni dopo, a causa di una infatuazione per il poeta Chamisso.
Dopo il divorzio, visse a Heidelberg, Francoforte sul Meno, Aschaffenburg e Darmstadt.
In seguito, nel 1817, si trasferì a Dresda. In quell'anno, scrisse il racconto Emmas Prüfung o Emma und Eginhard che ricevette le lodi del Tieck
Quindi, nel 1823, si trasferì a Vienna, dove l'anno seguente scrisse il libretto di Euryanthe.
In seguito, si trasferì dapprima (1830) a Monaco di Baviera e poi a Ginevra .
Nel 1858, pubblicò l'opera in due volumi Unvergessenes, opera che ritrae gli stati d'animo di quell'epoca.
Morì a Ginevra il 28 gennaio 1856 (28 febbraio 1856, secondo un'altra fonte), all'età di 73 anni.


== Opere (lista parziale) ==
Napoleonide
Leben und Kunst in Paris, 2 voll. (1805-1807)
Emmas Prüfung (1817)
Iduna (1820)
Euryanthe (1824)
Unvergessenes, 2 voll. (1858)


== Note ==


== Altri progetti ==

 Wikimedia Commons contiene immagini o altri file su Helmina von Chézy