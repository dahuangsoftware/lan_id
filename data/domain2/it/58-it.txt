Adam Bousdoukos (Amburgo, 25 gennaio 1974) è un attore e sceneggiatore tedesco.


== Carriera ==
Nato ad Amburgo il 25 gennaio 1974 da genitori greci, Adam Bousdoukos è cresciuto nel distretto di Altona.
Ha lavorato in diversi film di Fatih Akin, a partire dal cortometraggio d'esordio del regista, Sensin - You're the one!. Grazie al ruolo di Costa nel film Kurz und schmerzlos ha vinto il Leopardo di bronzo al Festival di Locarno nel 1998 e un premio Adolf Grimme nel 2001. Successivamente è comparso brevemente nel ruolo di un barman ne La sposa turca.
Appassionato musicista (ha coprodotto un album chiamato Ottensen Sampler), la sua conoscenza del rebetiko e della musica soul greca ha influenzato la colonna sonora del film Soul Kitchen, di cui è protagonista nel ruolo del greco Zinos Kazantsakis.


== Filmografia parziale ==
Kurz und schmerzlos, regia di Fatih Akın (1998)
La sposa turca (Gegen die Wand), regia di Fatih Akın (2005)
Soul Kitchen, regia di Fatih Akın (2009)


== Altri progetti ==

 Wikimedia Commons contiene immagini o altri file su Adam Bousdoukos


== Collegamenti esterni ==
(EN) Adam Bousdoukos, su Internet Movie Database, IMDb.com.