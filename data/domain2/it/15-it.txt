La statua detta della Madonna grassa si trova a Bologna in via Saragozza accanto al civico 179 ed è collocata in una nicchia nella centosettantesima arcata del portico che porta al Santuario della Madonna di San Luca.
Opera di Andrea Ferreri, è stata terminata probabilmente nel 1706. I lavori per la costruzione dell'arco e della nicchia che la contiene furono pagati dal marchese Francesco Maria Monti Bendini, priore dell'Arciconfraternita di Santa Maria della Morte.
L'opera è composta dalla Madonna con il bambino sorretto sul braccio sinistro. L'imponenza della statua e il ricco panneggio classicheggiante l'hanno portata ad essere definita come Madonna grassa. Nel basamento è inciso il verso "Tu nos ab hoste protege" (proteggici dal nemico), tratto dall'inno "Maria Mater gratiae".


== Note ==


== Bibliografia ==
M. Fanti, G. Roversi, La Madonna di S. Luca in Bologna; Bologna, 1993.