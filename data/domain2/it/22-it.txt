Mario Bardi (Palermo, 1922 – Milano, 7 settembre 1998) è stato un pittore italiano.


== Biografia ==
Mario Bardi è un pittore del Realismo italiano. Nel 1947 dopo l'abbandono degli studi in ingegneria si iscrive all'Accademia di Belle Arti di Palermo, dove si laurea in pittura nel 1951. Nello stesso anno si trasferisce nel nord Italia ad Aosta, in Val d'Aosta. Mentre è allievo all'Accademia di Belle Arti vinse il premio per la pittura alla 1ª Mostra Nazionale delle Accedemie e una borsa di studio. Nel 1954 si sposta a dipingere a Torino successivamente a Milano nei primi anni sessanta, dove si avvicina al movimento realista. Bardi vince numerosi premi tra cui il Premio Suzzara nel 1963 e il Premio Tettamanti nel 1964 e poi ancora nel 1966. Muore a Milano per un infarto il 7 settembre del 1998 Lo scrittore Leonardo Sciascia scrisse di lui: "non c'è nulla nella pittura di Bardi che la Sicilia non possa spiegare."


== Stile ==
Il pittore Mario Bardi è passato dal periodo del Realismo e del Realismo esistenziale degli anni 40, 50 e 60 fino alla Nuova figurazione,negli anni 70 per terminare con disegni in bianco e nero. I protagonisti delle sue opere degli anni Cinquanta sono gli umili, rappresentati con strutture massicce, pesanti, emblematiche di una condizione esistenziale difficile, carica di fatica e sofferenza. Dalla metà degli anni Sessanta la sua pittura si fa ancor più esplicitamente portatrice di contenuti di denuncia e critica sociale, rappresentando prima stragi e sciagure occorse nella sua terra d'origine, la Sicilia, poi gli orrori dei conflitti in tutto il mondo. Nel decennio seguente intraprende le serie dei Viceré, degli Inquisitori, dei Cardinali, simboli di un sistema oppressivo non più così evidente ed esplicitamente denunciato, come nelle opere precedenti, ma più sottile e velenoso. Hanno scritto di lui: Vittorio Fagone, Renata Usiglio, Leonardo Sciascia, Mario De Micheli, Raffaele De Grada, Alfonso Gatto, Ennio Cavalli, Giorgio Seveso.


== Musei ==
Galleria Civica d'Arte Moderna e Contemporanea (Santhià)
MAGA - Museo arte Gallarate (Varese)
Museo di Bagheria, Palermo
Galleria d'Arte Moderna all'Aperto Bondarte (Mezzana Mortigliengo)
Collezione Luca Crippa, Seregno (Monza e Brianza)


== Mostre ==
Mario Bardi è stato protagonista di mostre in diversi paesi europei per oltre mezzo secolo.


== Premi ==
Bardi vince numerosi premi tra cui:


== Note ==


== Bibliografia ==


== Voci correlate ==
Realismo esistenziale
Realismo (arte)


== Altri progetti ==

 Wikimedia Commons contiene immagini o altri file su Mario Bardi


== Collegamenti esterni ==
Omaggio a Mario Bardi, Estasi di primavera", 24 marzo 2007, RAI TG, youtube.com. URL consultato il 18 dicembre 2013.
Mario Bardi, su Opere e oggetti d'arte › Autori, LombardiaBeniCulturali. URL consultato il 17 marzo 2017.
Mario Bardi, su Sito ufficiale.
Mario Bardi, su Sito Premio Suzzara.
Mario Bardi, su Sito Lombardia Beni Culturali, Mario Bardi, "Metamorfosi. Deformazione meccanica di un fiore".
Premio a Mario Bardi, "A Salsomaggiore concorso di pittura con modelle le candidate a Miss Italia", RAI, Istituto Luce, archivioluce.com. URL consultato il 12 settembre 2016.