L'Hibernian Girls & Ladies Football Club è una squadra di calcio femminile scozzese con sede a Edimburgo, affilata all'omonimo club maschile del quale riprende colori sociali e condivide parte degli stessi impianti sportivi.
Dopo il Glasgow City, con i suoi tre titoli nazionali conquistati negli anni 2004, 2006 e 2007, assieme alle sei Scottish Women's Cup e le quattro Scottish Women's Premier League Cup, è la seconda squadra più titolata della Scozia.


== Storia ==
Fondata nel 1997, la squadra giocò le prime due stagioni come sezione femminile del Preston Athletic. L'attuale denominazione, Hibernian, venne adottata nel 1999 divenendo da allora una delle principali squadre del campionato scozzese di calcio femminile. Dopo aver conquistato il loro primo titolo al termine della stagione 2003-04, superando il Glasgow City, bissarono il successo nella stagione 2006-2007 dove le Hibs si assicurarono il loro primo double e finendo il campionato imbattute a 52 punti. Conquistarono il loro terzo e ultimo titolo la stagione seguente, la 2007-2008, sempre sul Glasgow City, e grazie a quei risultati rappresentarono la Scozia in altrettante occasioni nella UEFA Women's Cup, bloccate in ogni occasione al primo turno di qualificazione.
L'Hibernian riuscì ad aggiudicarsi per cinque volte su otto anni consecutivi la Women's Scottish Cup, l'ultima nel 2010, consegnando alla società il trofeo che nel suo equivalente maschile, la Scottish Cup, sfugge all'Hibernian dal 1902.
Grazie al secondo posto conquistato al termine della stagione 2015 e grazie a una riorganizzazione della UEFA Women's Champions League, l'Hibernian è stato ammesso alla UEFA Women's Champions League 2016-2017, competizione dalla quale è stato subito eliminato nei sedicesimi di finale dal Bayern Monaco. Nella stagione 2016 l'Hibernian ha conquistato sia la Scottish Women's Cup sia la Scottish Women's League Cup, sconfiggendo in finale in entrambe le competizioni il Glasgow City.


== Palmarès ==
Scottish Women's Premier League: 3
2003-2004, 2005-2006, 2006-2007
Scottish Women's Cup: 6
2003, 2005, 2007, 2008, 2010, 2016
Scottish Women's League Cup: 4
2005, 2007, 2011, 2016


== Statistiche ==


=== Risultati nelle competizioni UEFA ===


== Organico ==


=== Rosa 2017 ===
Rosa e numeri come da sito UEFA


== Note ==


== Collegamenti esterni ==
(EN) Sito ufficiale, hibernianfc.co.uk.