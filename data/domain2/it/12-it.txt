Allison Mayfield (3 ottobre 1989) è una pallavolista statunitense.
Gioca nel ruolo di schiacciatrice nel San Martín.


== Carriera ==
La carriera di Allison Mayfield inizia nei tornei scolastici del Kansas, giocando per la St. Thomas Aquinas High School; dopo il diploma entra a far parte della squadra di pallavolo femminile della University of Kansas, giocando la NCAA Division I dal 2008 al 2011.
Nella stagione 2012-13 firma il suo primo contratto professionistico in Francia, ingaggiata dal Clamart, club impegnato nella terza divisione del campionato francese col quale centra la promozione in serie cadetta. Dopo un'annata di inattività, nel campionato 2014-15 si accasa in Svizzera al Düdingen, in Lega Nazionale A, mentre nel campionato seguente si trasferisce in Finlandia per difendere i colori del Kangasala, nella Lentopallon Mestaruusliiga, dove milita anche nella stagione 2016-17, ma giocando per l'HPK Naiset.
Nel campionato 2017-18 emigra in Perù, partecipando alla Liga Nacional Superior de Voleibol Femenino col San Martín.


== Collegamenti esterni ==
(EN) University of Kansas - Scheda su Allison Mayfield, kuathletics.com.
(EN) CEV - Scheda su Allison Mayfield, cev.lu.
(FI) LM - Scheda su Allison Mayfield, lml-web.dataproject.com.