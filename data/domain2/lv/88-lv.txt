Trollīši Mumini (somu: Muumi; zviedru: Mumintroll) ir pasaulē pazīstamākie somu bērnu grāmatu varoņi. Tos radījusi rakstniece Tūve Jānsone (Tove Jansson). Oriģinālvaloda ir zviedru. Izdotas vairākas grāmatas, komiksi un multiplikācijas filmiņas. Mumini ir skandināvu troļļu ģimene, balti, apaļīgi un ar lielu purnu, kas rada līdzību ar nīlzirgiem. Viņiem ir daudz draugu, ar kuriem notiek dažādi atgadījumi un piedzīvojumi.
Mumini ir ļoti iecienīti Somijā, Igaunijā, Latvijā, Dānijā, Zviedrijā, Norvēģijā, Polijā, Krievijā, Japānā, Izraēlā un Lielbritānijā un ir bijuši par pamatu neskaitāmām animācijas sērijām, filmām, dažādām rotaļlietām, suvenīriem un pat īpašam Trollīšu Muminu parkam (Muumimaailma). Vācu valodā ir virtuālais muminu pētniecības centrs.


== Grāmatas ==
Kopumā izdotas 9 grāmatas par trollīšu Muminu piedzīvojumiem, kuras visas ir tulkotas arī latviešu valodā.
"Mazie troļļi un Lielie plūdi" (Småtrollen och den stora översvämningen) — 1945 (1993. gadā latviešu valodā)
"Komēta nāk" (Kometen kommer) — 1946 (1973. gadā latviešu valodā)
"Burvja cepure" (Trollkarlens hatt) — 1948 (1999. gadā latviešu valodā)
"Mumintēta memuāri" (Muminpappans memoarer) — 1950 (1998. gadā latviešu valodā)
"Bīstamā vasara" (Farlig midsommar) — 1954 (2009. gadā latviešu valodā)
"Trollīša ziema" (Trollvinter) — 1957 (2004. gadā latviešu valodā)
"Neredzamais bērns: stāsti" (Det osynliga barnet) — 1962 (1993. gadā latviešu valodā)
"Tētis un jūra" (Pappan och havet) — 1965 (1994. gadā latviešu valodā)
"Vēlu novembrī" (Sent i november) — 1970 (2010. gadā latviešu valodā)
Visās grāmatas no zviedru valodas uz latviešu valodu tulkojusi Mudīte Treimane, izņemot "Komēta nāk" un "Neredzamais bērns", ko tulkojusi Elija Kliene.
Papildus ir Muminu bilžu grāmatas:
Hur gick det sen? — 1952.
Vem ska trösta knyttet? — 1960.
Den farliga resan — 1977.
An Unwanted Guest — 1980
Visor från Mumindalen — 1993
2012. gadā latviešu valodā iznāca aforismu grāmatiņa ar muminu atziņām un izteicieniem "Viss, kas ir patīkams, ir labs vēderam. Domātais un pateiktais Muminielejā".


== Atsauces ==


== Ārējās saites ==
Oficiālā mājas lapa (somiski)
Trollīšu Muminu pasaule Nāntalī, Somijā (somiski)
Trollīšu Muminu oriģinālā mūzika (angliski)
Trollīšu Muminu muzejs Tamperē, Somijā (somiski)
Virtuālais Muminu pētniecības centrs (vāciski)