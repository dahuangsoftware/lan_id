Otto Ūdentiņš (1892. gada 19. decembris — 1988. gada 22. janvāris) bija Latvijas armijas ģenerālis un vēlāk Sarkanās armijas ģenerālmajors. Pirmā pasaules kara un Latvijas brīvības cīņu veterāns. Latvijas armijā no 1930. gada strādājis Armijas štābā. Pēc Latvijas okupācijas dienējis Sarkanajā armijā. No 1941. līdz 1946. gadam docents Sarkanās armijas Ģenerālštāba akadēmijā. No 1946. līdz 1956. gadam — LVU kara katedras vadītājs. Lāčplēša Kara ordeņa kavalieris.