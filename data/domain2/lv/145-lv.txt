Lūžņa (lībiešu: Lūž, Lūžkilā) ir ciems Ventspils novada Tārgales pagastā, Baltijas jūras krastā. Izvietojusies pagasta ziemeļos pie Lūžupes ietekas jūrā 43 km no pagasta centra Tārgales, 40 km no novada centra Ventspils un 210 km no Rīgas.
Lūžņa ir sens līvu ciems, kas vēsturiski ir bijis lībiešu pēdējais apdzīvotais ciems 75 km garā posmā no Kolkas līdz Ventspilij. 1937. gadā tas stiepies 4 kilometru garumā un tur bijušas 36 mājas un 2 laivu piestātnes. Pēc Otrā pasaules kara Lūžņa atradās pierobežas zonā ar ierobežotu piekļuvi, kā dēļ vietējie iedzīvotāji bija spiesti ciemu pamest. Ciemā bija dislocēti robežsargu postenis, apsardzes punkts un pretgaisa aizsardzības divizions. Mūsdienās Lūžņā pastāvīgo iedzīvotāju maz, galvenokārt tiek izmantota kā vasarnīcu ciems.


== Atsauces ==