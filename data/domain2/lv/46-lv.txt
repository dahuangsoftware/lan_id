Džeremijs Džons Darhems Ešdauns, Nortonsabhemdonas barons Ešdauns (Jeremy John Durham Ashdown, Baron Ashdown of Norton-sub-Hamdon, * 1941.gada 27. februārī Deli), biežāk pazīstams kā Pedijs Ešdauns (Paddy Ashdown) - britu politiķis un starptautiskais diplomāts. No 2002. gada līdz 2006. gada janvārim ANO Augstais pārstāvis un ES Īpašais pārstāvis Bosnijā un Hercegovinā.
Dzimis Deli, Indijā, uzaudzis Ziemeļīrijā. No 1959. gada līdz 1972. gadam dienēja Jūras kājiniekos.
1983. gadā Ešdaunu ievēlēja par Parlamenta deputātu no Liberāldemokrātiskās partijas. 1988. gadā viņš kļuva par partijas līderi. Kad 1997. gadā Tonijs Blērs uzvarēja Parlamenta vēlēšanās, nesekmīgi centās nodibināt koalīciju ar leiboristiem. 1999. gadā atkāpās no partijas vadītāja amata.
2002. gadā kļuva par ANO Augsto pārstāvi un ES Īpašo pārstāvi Bosnijā un Hercegovinā, lai uzraudzītu Deitonas vienošanās izpildi.