Marise Uelē (franču: Maryse Ouellet; dzimusi 1983. gada 21. janvārī) ir kanādiešu profesionāla cīkstone, modele, uzņēmēja.
Karjeru sākusi kā modele, 2003. gadā uzvarējusi Miss Hawaiian Tropic Canada konkursā. 2006. gadā viņu nolīga WWE pēc dalības WWE Diva Search konkursā. Tika nosūtīta uz Ohio Valley Wrestling, 2006. gada augustā parakstījusi līgumu ar WWE. 2008. gada decembrī pirmoreiz karjerā uzvarēja WWE Divas Championship, būdama čempione septiņus mēnešus. 2009. gada draftā tika izraudzīta ar 11. numuru. 2010. gada februārī otrreiz karjerā izcīnīja uzvaru WWE Divas Championship, kļūstot par pirmo cīkstoni, kas to paveikusi vairāk nekā vienu reizi. 2011. gada martā kļuva par vienu no NXT vadītājiem. 2011. gada oktobrī pārtraukusi sadarbību ar WWE.


== Ārējās saites ==
 Vikikrātuvē par šo tēmu ir pieejami multivides faili. Skatīt: Marise Uelē.
Oficiālā mājaslapa
WWE profils (angliski)