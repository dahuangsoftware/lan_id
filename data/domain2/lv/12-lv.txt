Limbažu pilsētas ģerbonis ir viens no Limbažu pilsētas oficiālajiem simboliem. Apstiprināts 1928. gada 31. oktobrī.


== Heraldiskais apraksts ==
Ģerboņa vairogs ir sudraba krāsā. Uz tā attēlots sarkans ķieģeļu mūris ar diviem kupoltorņiem un kupolu starp tiem. Zem vidējā kupola atrodas atvērti vārti, kuros zem pacelta režģa attēlota zelta lauvas galva. Vairoga augšpusē virs vidējā kupola ir sakrustoti zelta krusts un bīskapa zelta zizlis. Limbažu ģerbonis ir līdzīgs Rīgas ģerbonim, kas norāda uz pilsētas vēsturisko piederību Rīgas arhibīskapijai.