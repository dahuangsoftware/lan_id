Kevins Šatenkirks (angļu: Kevin Shattenkirk; dzimis 1989. gada 29. janvārī) ir amerikāņu hokejists, aizsargs. Pašlaik (2017) Šatenkirks spēlē Nacionālās hokeja līgas kluba Ņujorkas "Rangers" sastāvā.


== Spēlētāja karjera ==
Profesionāļa karjeru Šatenkirks uzsāka 2009.—10. gada nogalē, kad aizvadīja trīs spēles AHL kluba Lake Erie Monsters rindās. "Monsters" sastāvā Šatenkirks uzsāka arī 2010.—11. gada sezonu, taču novembrī tika izsaukts uz NHL vienību Kolorādo "Avalanche". Februārī "Avalanche" aizmainīja Šatenkirku uz Sentluisas "Blues" vienību.
Jau 2011.—12. gada sezonā, kas bija pirmā pilnā Šatenkirka sezonas "Blues" rindās, viņš noslēdza kā otrs rezultatīvākais komandas aizsargs aiz Aleksa Petrandželo. 2012.—13. gada sezonas NHL lokauta laikā Šatenkirks spēlēja SM līgas vienībā Turku TPS, taču tad atgriezās "Blues" sastāvā. Šatenkirks saglabāja stabilu rezultativitāti arī turpmākajās sezonās, katrā pārsniedzot 40 punktu robežu. 2017. gada februāra nogalē tika aizmainīts uz Vašingtonas "Capitals", taču vasarā noslēdza četru gadu līgumu ar Ņujorkas "Rangers".
ASV hokeja izlases rindās spēlējis 2014. gada Olimpisko spēļu turnīrā, kā arī 2011. gada Pasaules čempionātā.


== Ārējās saites ==
Sports-Reference profils (angliski)
Eliteprospects profils (angliski)
Internet Hockey Database profils (angliski)