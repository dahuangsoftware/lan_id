Zaķumuiža (arī Zaķi) ir ciems Ropažu novadā, Lielās Juglas kreisajā krastā. Attālums līdz Ropažiem — 14 km, līdz Rīgai — 25 km.
Zaķumuižā (vācu: Waldenrode) atradās baronam Frīdriham fon Volfam piederošā Zaķumuižas (Valdenrodes) pils. Muižas pils ar tai pieguļošu apbūvi veidota neoklasicisma un jūgendstilā. Zaķumuižas apbūves kompleksu ar neoklasicismam raksturīgu interjeru sākts veidot 19. gs., kas ir daļēji saglabājies. Apbūvē ietilpa arī apstādījumi un muižas dīķis. Pils ēka nav saglabājusies, jo tā nodega Pirmā Pasaules kara laikā, bet 2002. gadā ugunsgrēkā ēka nodega pilnībā. No barona Frīdriha fon Volfa mantojuma vēl ir saglabājies parks, kā arī medību taka, saukta par Barondambi.
Citi Zaķumuižas kultūras pieminekļi bez aizsargājama statusa:
19. gadsimtā celtā kalpotāju dzīvojamā ēka (Pamatskola),
19. gadsimtā sākumā celtā kalpu māja,
19. gadsimtā pirmajā pusē celtā klēts,
19. gadsimtā beigās celtais stallis.

Latvijas PSR laikā Zaķumuižā darbojās putnkopības saimniecība "Zaķumuiža".
Zaķumuižā atrodas pamatskola, kurā 2005.-2006. mācību gadā mācījās 123 bērni. Pamatskolai ir stadions un 2009. gada 1. septembrī atklātā sporta zāles piebūve. Zaķumuižā darbojas arī ambulance, bibliotēka, autoskola, kafejnīca un veikals.


== Cilvēki ==
Oskars Bārtulis — hokejists (1987)
Ruslans Sorokins — pludmales volejbols (1980)[nepieciešama atsauce]


== Atsauces ==


== Ārējās saites ==
Zaķumuižas kungu māja
Lielā Jugla pie Zaķumuižas
Laikraksta "Apriņķis" reportāža ar fotogrāfijām par Zaķumuižu "Kultūrvēstures šoks Zaķumuižā", reportāža publicēta arī apollo.lv
"Divreiz lielākā skolā", Laikraksta "Latvijas Avīze" reportāža par paplašināto skolu