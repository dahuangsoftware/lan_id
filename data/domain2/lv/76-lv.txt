European BEST Engineering Competition (EBEC) ir ikgadējas inženierzinātņu sacensības, ko organizē BEST (Board of European Students of Technology). EBEC norisinās 32 valstīs un to galvenais mērķis ir attīstīt studentus, piedāvājot tiem iespēju izaicināt sevi dažādu teorētisku un praktisku problēmu risināšanā. Studenti, komandās pa četri, tiek aicināti risināt uzdevumu konstruēšanas vai situācijas analīzes kategorijā, tādējādi aptverot iespējami visas inženierzinātņu jomas.
Savedot kopā studentus, universitātes, kompānijas, institūcijas un nevalstiskās organizācijas, EBEC mērķis ir dot iespēju studentiem komandās risināt reālas dzīves problēmas, pielietot viņu daudznozaru zināšanas un personīgās prasmes.
EBEC projektu vada organizācija BEST, lai nodrošinātu papildus izglītības iespējas. Sacensību laikā aktīvajiem un zinātkārajiem studentiem ir iespēja pielietot savas universitātē gūtās zināšanas, lai sevi izaicinātu, paplašinātu savu redzesloku, kā arī attīstītu savu radošumu un komunikācijas prasmes. EBEC koncentrējas kā uz tehniskās izglītības attīstīšanu un atbalstu, tā arī uz sadarbību multikulturālā vidē.
2016. gadā EBEC fināls norisināsies Belgradā no 1. līdz 10. augustam. Tajā piedalīsies aptuveni 120 tehnisko universitāšu studenti.


== Vēsture ==
Sacensību ideja BEST organizācijā radās no kanādiešu Inženierzinātņu Sacensībām (angl. Canadian Engineering Competitions) (CEC), kuras organizēja kanādiešu Inženierzinātņu Studentu federācija. BEST biedri 2002. gadā apmeklēja šīs sacensības kā viesi, un šādu sacensību organizēšana tika apspriesta tā paša gada BEST Ģenerālajā Asamblejā.
EBEC sacensību vēsture sākās ar pirmajām BEST Eiropas Inženieru Sacensībām (angl. BEST European Engineering Competition) (BEEC), kas norisinājās Eindhovenā, Nīderlandē 2003. gadā, pirmo reģionālo kārtu 2006. gadā Portugālē un pašu pirmo EBEC finālu, kas tika organizēts Gentē, Beļģijā 2009. gadā, kurā finālisti tika atlasīti starp 2300 dalībniekiem no 51 augstskolas 18 valstīs, iezīmējot EBEC piramīdas noslēgumu.


== Struktūra ==
EBEC norisinās trīs sacensību kārtās, kas veido EBEC piramīdu ar 84 lokālajiem raundiem, 15 reģionālajām (nacionālajām) kārtām un fināla sacensībām. EBEC ir vienas no lielākajām sacensībām, kuras rīko studenti studentiem Eiropā, ar gandrīz 7 000 dalībniekiem katru gadu.


=== Vietējās Kārtās ===

Lokālie raundi norisinās augstskolā, kurā ir dibināta Lokālā BEST Grupa (LBG). Uzvarošā komanda no katras kategorijas tiek uz nākamo kārtu.


=== Reģionālie (nacionālie) raundi ===
Reģionālie raundi tiek rīkoti vienā valstī vai multinacionālā reģionā un tos organizē viena LBG no šīs valsts/reģiona. Komandas, kas uzvarēja iepriekšējā kārtā sacenšas tajās pašās kategorijās cīnoties par vietu EBEC finālā. Šobrīd ir 15 reģionālās kārtas, kurās piedalās vairāk nekā 700 studējošo.


=== EBEC Fināls ===
Fināla kārta Eiropiešu BEST Inženierzinātņu Sacensībām jeb EBEC Final ir viens no ievērojamākajiem BEST notikumiem, kuru organizē viena Lokālā BEST grupa (LBG). Veiksmīgākie studenti, pārstāvot vairāk kā 80 labākās Eiropas augstskolas sapulcējas 10 dienu ilgam darbam pie dažādiem uzdevumiem internacionālā vidē. Šī pasakuma gaitā dalībniekiem ir iespēja ne tikai pierādīt savas spējas, bet arī iepazīt cilvēkus ar dažādu izcelsmi, no dažādām kultūrām.


== Kategorijas ==

Līdz ar BEST Sacensību sākšanos ir bijušas vairākas uzdevumu kategorijas, piemēram, debates un pārrunas, EBEC pirmsākumos, taču EBEC attīstoties un mainoties ir izveidojušās divas kategorijas “Case Study” un “Team Design”


=== Situācijas analīze (Case Study) ===
Šī kategorija ir teorētisku problēmu risināšana, kas prasa analīzi, izpēti, testēšanu un risinājuma prezentēšanu. Problēmas risinājums ir jāizstrādā noteiktā laikā un risinājuma plānošanas gaitā jāņem vērā dažādi ierobežojumi, kā, piemēram, laiks un naudas līdzekļi


=== Konsturēšana (Team Design) ===
Atšķirībā no Case Study, šī kategorija tendējas un praktisku darbību, kas izpaužas kā roku darbs, kura laikā ir jāizstrādā un jāprezentē izstrādāts prototips. Prototips ir jāizstrādā noteiktā laika sprīdi un tam ir jāatbilst noteiktiem konstrukcijas un darbības kritērijiem, kā arī tā izstrādē ir doti ierobežoti resursi.


== Sacensību pārskats ==
Šobrīd EBEC ir noritējis jau septiņas reizes


=== EBEC 2009 ===

Pirmo reizi tika organizēts EBEC fināls, kuru organizēja Local BEST Group Ghent, 2009. gada augustā. Piedalījās 80 studenti, kas savu vietu finālā izcīnīja starp 2300 dalībniekiem no 51 augstskolas 18 valstīs. Šo pasākumu atbalstīja UNEP, kas piedāvāja īstās dzīves problēmu "Team Design" daļai, kad EBEC bija Eiropas Gads sadarbības partneris.


=== EBEC 2010 ===
EBEC turpinot savu attīstību un ar 71 augstkolas atbalstu tiek sasniegts 5000 dalībnieku skaits, no 31 valsts. Šajā gadā tiek izraudzīti 104 finālisti, kas pierāda savas spējas Kluža-Napokā


=== EBEC 2011 ===
Pirmajā kārtā piedalījās vairāk nekā 5000 dalībnieku, kas pārstāvēja 79 tehniskās augstkolas. Finālā, Istanbulā, spēkiem mērojās 104 studenti. Organizēšanā un realizēšanā piedalījās vairāk nekā 200 BEST biedru.


=== EBEC 2012 ===
Šajā gadā EBEC fināls tika organizēts Zagrebā, saņemot Horvātijas prezidenta atbalstu. Pasākums norisnājās četras dienas. Oficiālās sākuma / beigu dienas un viena brīvā diena, kuras laikā dalībniekiem bija iespēja iepazīties ar Zagrebu.


=== EBEC 2013 ===
Piektajā EBEC, kas norisinājās Varšavā, dalību ņēma vairāk nekā 6500 dalībnieku no 83 tehniskajām augstskolām Eiropā un 15 Reģionālajiem raundiem. Šo pasākumu atbalstīja Varšavas Tehnoloģiju universitāte un dažādi nozīmīgi institūti, kā piemēram, Zinātnes un Augstākās Izglītības ministrija.


=== EBEC 2014 ===
87 lokālie raundi, vairāk nekā 6000 dalībnieku, 116 finālisti un vairāk nekā 500 iesaistīto BEST biedru starp 32 valstīm, tā noritēja sestais EBEC Rīgā.


=== EBEC 2015 ===
Finālā Porto tika sasniegts dalībnieku lielākais skaits (120) uzstādot augstu latiņu nākamjiem EBEC


== Pieņemšana ==
EBEC ir sacensības, kas ir izplatījušās pāri visai Eiropai, sasniedzot tūkstošiem studentu, augstskolu un kompāniju. Bet tas, kas EBEC padara tik īpašu un unikālu, nav tikai skaitļi un tehniskais iznākums, bet atjaunotais “EBEC gars”, tā ir atmosfēra visapkārt — komandas darbs, neierobežota izdoma sasitīta ar zināšanām un tiekšanās pēc labākā sevī. Tas ir tas, kas rosina piedalīties un strādāt pie labākā risinājuma, kas piesaista profesorus un ekspertus piedāvāt savu ekspertīzi un zināšanas sacensību caurskatāmībai un iedrošina uzņēmumus atbalstīt šīs sacensības. Tas, kas saista kopā visus šos cilvēkus uz kopīgu mērķi: “Design the Future. Today.”


=== Balvas un nominācijas ===
EBEC fināls 2015. gadā, Porto tika kvalificēts nākamajam European Charlemagne Youth Prize, kā labākais projekts.


=== Atbalstītāji ===
BEST vienmēr meklē institūciju atbalstu, kas atpazīst tā ieguldījumu un pozītīvo ietekmi uz Eiropas studentu nākotni. Līdz šim EBEC ir atbalstījuši tādi instutūti kā UNESCO, Youth in Action,European Society for Engineering Education (SEFI), Institute of Electrical and Electronics Engineers (IEEE).
Augstskolas, kas gadu gaitā atbalstījušas EBEC: Aristotle University of Thessaloniki, Czech Technical University in Prague, Graz University of Technology, National Technical University of Athens (NTUA), Silesian University of Technology in Gliwice, Universidade do Porto, Yildiz Teknik Universitesi.


== Attēli ==


== Ārējās saites ==
EBEC — best.eu.org
EBEC — Facebook
EBEC — Twitter