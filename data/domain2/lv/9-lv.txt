Sabiedrība par atklātību — Delna (saīsināti: Delna) ir starptautiskās pretkorupcijas nevalstiskās organizācijas Transparency International Latvijas nodaļa. Delna dibināta 1998. gadā, organizācijai ir sabiedriskā labuma statuss. Delnas birojs atrodas Rīgā, Citadeles ielā 8.


== Darbības virzieni ==
Delnas mērķis ir veidot atklātu, taisnīgu un demokrātisku sabiedrību, kas ir brīva no korupcijas valsts pārvaldē, politikā, valsts un privātajā sektorā, kā arī personu savstarpējās attiecībās. Lai mazinātu korupcijas riskus Delna izglīto sabiedrību, skaidro trauksmes celšanas nozīmi, iestājas par izmaiņām normatīvajos aktos, veicina atklātību valsts pārvaldē un finanšu sistēmā, veicina ēnu ekonomikas apjoma mazināšanu, sniedz ieteikumus un uzrauga tiesībsargājošo iestāžu darbu. 2016. gadā Delna kļuva par starptautiskā tīkla Tax Justice Network biedru, lai kopīgi strādātu pie caurspīdības finanšu sektorā, naudas atmazgāšanas novēršanas un godīga nodokļu regulējuma.


=== Integritātes pakts — Eiropas Savienības fondu uzraudzība ===
2015. gada 22. maijā Eiropas Komisijas Reģionālās politikas un pilsētpolitikas ģenerāldirektorāts aicināja valsts institūcijas un pilsoniskās sabiedrības organizācijas pieteikties pilotprojektā “Integrity Pacts – civil control mechanisms for safeguarding EU funds”. Delna pieteicās un tikai izvēlēta kā projekta īstenotājs Latvijā. Projekts tika uzsākts 2016. gada 1. janvārī, tā ietvaros Delna uzrauga Rīgas pašvaldības kapitālsabiedrības "Rīgas Satiksme" projektu "Rīgas tramvaju infrastruktūras attīstība", kas iesniegts finansiālā atbalsta saņemšanai no Eiropas Savienības Kohēzijas fonda. Rīgas Satiksme projektā būvēs Skanstes tramvaja līniju.
Integritātes pakts ir instruments korupcijas novēršanai publiskajos iepirkumos, kas finansēti vai līdzfinansēti ar Eiropas Savienības atbalstu. Tā ir rakstiska vienošanās starp valsts iestādi, kas organizē iepirkumu, un uzņēmumiem, kas piedalās konkursā. Parakstot Integritātes paktu puses apņemas, ka atturēsies no kukuļošanas, slepenām vienošanām un citām prettiesiskām, korupcijas riskam pakļautām darbībām. Neatņemama Integritātes pakta sastāvdaļa ir monitoringa programma, ko īsteno pilsoniskās sabiedrības organizācija. Monitoringu veicošajai organizācijai tiek nodrošināta pieeja visaptverošai informācijai par realizējamo projektu, palielinot publisko iepirkumu procedūru atklātību, veicinot sabiedrības uzticību valsts vai pašvaldības pieņemtajiem lēmumiem, padarot iepirkumu konkursus pievilcīgākus uzņēmējiem un veicinot godīgu un atklātu konkurenci.[1]
2017. gada janvārī Delna novērsa sašaurinātas pretendentu atlases mēģinājumu Skanstes tramvaja būvprojekta izstrādē.


== Publikācijas ==


== Delnas direktori ==


== Atsauces ==


== Ārējās saites ==
Oficiālā mājaslapa