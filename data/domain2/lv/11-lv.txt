Ludvigs (Leontijs) Kārlis Augusts fon Hāgemeisters (vācu: Ludwig Karl August von Hagemeister, krievu: Леонтий Адрианович Гагемейстер, dzimis 1780. gada 11. jūnijā, miris 1833. gada 23. decembrī) bija Drustos dzimis vācbaltiešu izcelsmes jūrnieks un pasaules apceļotājs Krievijas dienestā. Klusā okeāna pētnieks. Krievijas Amerikas (Aļaskas) gubernators 1818. gadā.
Trīsreiz apkuģojis apkārt pasaulei - no 1806. līdz 1807. gadam apceļoja pasauli ar kuģi "Ņeva", no 1816. līdz 1819. gadam ar kuģiem "Kutuzovs" un "Suvorovs" un no 1828. līdz 1830. gadam ar kuģi "Krotkij". Pirms tam no 1821. līdz 1828. gadam krita nežēlastībā un dzīvoja savā Vidzemes īpašumā. Hāgemeistera vārdā nosaukta sala un šaurums Aļaskā.


== Ārējās saites ==
Par Hāgemeisteru (krieviski)