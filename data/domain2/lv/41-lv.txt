Dorotija Feja Danaveja (angļu: Dorothy Faye Dunaway, dzimusi 1941. gada 14. janvārī) ir amerikāņu aktrise. Saņēmusi Amerikas Kinoakadēmijas balvu kā labākā aktrise par galveno lomu Sidnija Lūmeta režisētajā filmā "Tīkls" (Network, 1976). Bijusi nominēta šai balvai vēl par divām filmām — "Bonija un Klaids" (Bonnie and Clyde, 1967) un "Ķīniešu kvartāls" (Chinatown, 1974). Desmit reizes bijusi nominēta Zelta Globusa balvai, un trīs reizes to arī ir saņēmusi — par galveno lomu filmā "Tīkls" un par otrā plāna lomām Ellis Island (TV miniseriāls, 1984), Gia (TV filma, 1998). Atveidojusi nozīmīgas lomas arī tādās filmās kā "Tomasa Krauna afēra" (The Thomas Crown Affair, 1968), Little Big Man (1970), "Trīs dienas Kondora dzīvē" (Three Days of the Condor, 1975), Evita Peron (TV filma, 1981), Mommie Dearest (1981), "Dzērājs" (Barfly, 1987), The Twilight of the Golds (1996).


== Ārējās saites ==
IMDb profils (angliski)