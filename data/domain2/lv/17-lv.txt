Sendai (japāņu: 仙台, Sendai) ir pilsēta Japānā, Mijagi prefektūras administratīvais centrs. Tā atrodas Honsju salas austrumu piekrastē, Tohoku reģionā. 2012. gadā pilsētā dzīvoja aptuveni 1,06 miljoni iedzīvotāju, un pēc šī rādītāja tā ir 12. lielākā Japānas pilsēta. Attīstīta naftas pārstrādes, elektroenerģijas, kokapstrādes rūpniecības, tektilrūpniecība un pārtikas rūpniecība.
Sendai pilsētu 1600. gadā dibināja daimjo Date Masamune. 2006. gadā pilsētā notika vairākas basketbola Pasaules čempionāta spēles. 2011. gada 11. martā pilsētu skāra postošs cunami vilnis, kas radās pēc 9,0 balles stiprās Tohoku reģiona zemestrīces.