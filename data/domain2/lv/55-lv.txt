Maikls Dž. Fokss (angļu: Michael J. Fox; dzimis Maikls Endrū Fokss (Michael Andrew Fox) 1961. gada 9. jūnijā) ir kanādiešu/amerikāņu aktieris, autors, producents, aktīvists.
Aktiera karjeru sācis 1970. gadu beigās. Viņš ir pazīstams ar lomām seriālos Family Ties un Spin City, tāpat ir tēlojis "Atpakaļ nākotnē" (Back to the Future) filmu triloģijā un filmās Casualties of War, "Marss uzbrūk!" (Mars Attacks!, 1996) un "Briesmoņi" (The Frighteners, 1997). Vēl ir ieskaņojis vairākus tēlus, tai skaitā peli Mazo Stjuartu. Fokss ir vairāku balvu ieguvējs — ir saņēmis vairākas Emmy balvas, Zelta Globusa balvas.
Foksa vidējam iniciālim "Dž" (J) nav nozīmes. Kad aktieris reģistrējās Ekrāna aktieru ģildē, vārds Maikls Fokss jau bija aizņemts. Viņš atklāja, ka nevēlas reģistrēties kā "Maikls E. Fokss" (Michael A. Fox), jo angliski šis salikums veido vārdu spēli.
1991. gadā 30. gadu vecumā aktierim diagnosticēja Pārkinsona slimību. Līdz 2000. gadam viņš turpināja strādāt, neatklājot savu diagnozi plašākai sabiedrībai. Kad slimības simptomi kļuva arvien smagāki, Fokss bija spiests pārtraukt filmēties seriālā Spin City. Tajā pašā gadā viņš dibināja savu medicīnas pētniecības veicināšanas fondu The Michael J. Fox Foundation for Parkinson's research. Foksa 2002. gadā izdotā autobiogrāfiskā grāmata Lucky Man, kur viņš stāsta savas bērnības atmiņas, kinokarjeras gadus, ka arī to, kā viņš cīnās ar slimību un mācās sadzīvot ar to guvusi plašu lasītāju atsaucību.
2013.—2014. gadā Fokss atgriezās televīzijā ar galveno lomu seriālā The Michael J. Fox Show. Viņa attēlotais varonis Maikls Henrijs pēc scenārija tāpat kā pats aktieris cieš no Pārkinsona slimības.


== Atsauces ==


== Ārējās saites ==
IMDb profils (angliski)