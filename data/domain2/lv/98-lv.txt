Propargilspirts (propinols, HC≡C−CH2−OH) ir vienkāršākais nepiesātinātais spirts ar trīskāršo saiti molekulā. Propargilspirts ir bezkrāsains, ūdenī šķīstošs viskozs šķidrums ar ģerāniju smaržu. Tas kairina ādu un gļotādas.


== Iegūšana ==
Iegūst, iedarbojoties ar acetilēnu uz formaldehīdu vara acetilenīda klātienē.


== Īpašības ==
Karsējot, kā arī bāzu klātienē propargilspirts polimerizējas.
Tāpat kā acetilēns, propargilspirts spēj veidot sāļus ar smagajiem metāliem. Propargilspirta sudraba sāls ir balta, gaismas jutīga, sprādzienbīstama viela.


== Izmantošana ==
Propargilspirtu lieto kā korozijas inhibitoru, organiskajās sintēzēs, šķīdinātāju stabilizēšanai, galvanisko pārklājumu kvalitātes uzlabošanai.