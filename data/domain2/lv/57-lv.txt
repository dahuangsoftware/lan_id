Ekspress-AM7 (Экспресс-АМ7) ir Krievijas uzņēmuma Kosmičeskaja svjaz' sakaru pavadonis, kas palaists 2015. gada martā. Tas nodrošina sakarus Krievijā, Eiropā, Āfrikā un Dienvidāzijā.
2011. gadā nesējraķetes kļūmes dēļ tika zaudēts sakaru pavadonis Ekspress-AT2. 2012. gada martā Kosmičeskaja svjaz' noslēdza līgumu ar EADS Astrium par tā aizvietotāja Ekspress-AM4R un jauna pavadoņa Ekspress-AM7 izgatavošanu.
Kosmisko aparātu izgatavoja Francijas uzņēmums Airbus Defence and Space (agrākais Astrium) uz platformas Eurostar E3000 bāzes ar derīgās kravas jaudu 14 kW un plānoto darbības ilgumu 15 gadi. Tam ir 62 aktīvie raidītāji: 36 Ku, 24 C un 2 L joslas; 10 antenas.
Ekspress-AM7 palaišana notika 2015. gada 18. martā 22:05:00 UTC no Baikonuras kosmodroma 200. laukuma 39. palaišanas iekārtas ar nesējraķeti Proton-M/Briz-M. No dzinējbloka Briz-M pavadonis atdalījās 07:18 UTC. Ģeostacionāro orbītu tas sasniedza ar saviem dzinējiem.
Pavadonis izvietots ģeostacionārajā orbītā 40° austrumu garuma, kur aizvietoja 2013. gadā darbību beigušo Ekspress-AM1. 24. aprīlī sākta Ekspress-AM7 ekspluatācija.


== Atsauces ==


== Ārējās saites ==
Express AM4R and Express AM7 Airbus Defence and Space (angliski)
Ekspress-AM7 Kosmičeskaja svjaz' mājaslapā (krieviski)
Ekspress-AM 7 Gunter Dirk Krebs (angliski)