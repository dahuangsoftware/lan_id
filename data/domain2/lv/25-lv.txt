Ženēvas ezers (arī Lemāns; franču: Lac Léman, Lac de Genève; vācu: Genfersee) ir liels ezers Alpos uz Šveices un Francijas robežas. 60% ezera atrodas Šveicē, 40% — Francijā. Ezera krastā atrodas daudzu slavenību mājas.
Ezers veidojies ledus laikmeta beigu posmā. Pusmēness formas ezers, ūdens apmaiņas periods - 11,4 gadi. Cauri ezeram tek Rona. Tuvāk ezera rietumu galam pāržmauga, kas ezeru sadala divās daļās — Granlaks (Grand Lac) austrumos un Ptīlaks (Petit Lac) rietumos. Krastu posmā starp Nionu un Lozannu sauc par Lakotu (La Côte), bet starp Lozannu un Vevē par Lavo (Lavaux).
1960. gados piesārņojuma līmenis ezerā sasniedza tādu pakāpi, ka vairākās pludmalēs bija bīstami peldēties. 1980. gados piesārņojums (galvenokārt eitrofikācija) bija tik spēcīgs, ka ezerā praktiski vairs nebija zivju. Pēdējā laikā piesārņojuma līmenis krasi samazinājies un ezerā peldēties ir droši.
Ezers ir kalpojis par atpūtas vietu populāriem cilvēkiem. Šeit spoku stāstus rakstījuši Bairons un Mērija Šellija (šeit tapis Frankenšteina sižets).


== Ārējās saites ==
Starptautiskā Ženēvas ezera aizsardzības komisija
Ženēvas ezera ostas (franciski)
Ženēvas ezera attēli