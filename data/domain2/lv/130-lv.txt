Baltais purvs ir dabas liegums Alūksnes novadā. Izvietojies Mārkalnes pagasta ziemeļos, aizņem Balto pūru (74 ha) un apkārtējās mežu platības. Izveidots 1977. gadā kā dzērvenāju liegums, lai aizsargātu augstā purva, pārejas purva un purvainu mežu biotopus. Purvā daudz nelielu minerālsalu. Liegumā sastopamas tādas īpaši aizsargājams augu sugas kā stāvlapu dzegužpirkstīte, plankumainā dzegužpirkstīte, purva sūnene, gada staipeknis; ligzdo zivjērglis. Dzērvenāji aizņem 54,2 ha, to segums 20—80 %, galvenokārt lielā dzērvene. Liegums ir iekļauts Natura 2000 — Eiropas nozīmes aizsargājamo dabas teritoriju tīklā.


== Atsauces ==