Kuremā ezers (igauņu: Kuremaa järv, vācu: Jenselsche See) ir 397 ha liels ezers Palamuses pagastā Jegevas apriņķī, Igaunijā. Tas atrodas 2 km uz ziemeļiem no Palamuses. Kuremā ezers ir 11. lielākais ezers Igaunijā un otrais lielākais Voremā reģionā pēc Sādjerva ezera. Ezera vidējais dziļums ir 5,9 m, bet lielākais dziļums ir 13,3 m. Kuremā ezers atrodas 83 metrus virs jūras līmeņa. No ūdenstilpes iztek Emajegi pieteka Amme. Ezerā ir liela zivju dažādība, tādēļ vietējiem iedzīvotājiem tā ir populāra zvejošanas vieta. Kuremā ezera apkārtnē ir vairākas atpūtas vietas, piemēram, ezera ziemeļos ir ierīkota pludmale ar ūdens velosipēdu un laivu nomu.


== Attēlu galerija ==


== Atsauces ==