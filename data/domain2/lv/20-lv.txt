Džonatans Railijs "Džons" Montgomerijs (angļu: Jonathan Riley "Jon" Montgomery; dzimis 1979. gada 6. maijā Raselā, Manitobas provincē, Kanādā) ir Kanādas skeletonists, 2010. gada Vankūveras Olimpisko spēļu zelta medaļas ieguvējs.
Dž. Montgomerijs piedalās skeletona sacīkstēs kopš 2006. gada. 2008. gadā pirmo reizi uzvarēja Pasaules kausa posmā, tai pašā gadā Altenbergas trasē Vācijā izcīnīja sudraba medaļu Pasaules čempionātā, kā arī kļuva par 2007.-2008. gada sezonas Pasaules kausa kopvērtējuma otrās vietas ieguvēju. Viņa karjeras izcilākais panākums ir uzvara Vankūveras Ziemas Olimpiskajās spēlēs 2010. gadā, kur tikai ceturtajā braucienā viņam izdevās izraut uzvaru par 0,07 sekundēm apsteidzot Latvijas sportistu M. Dukuru.


== Atsauces ==


== Ārējās saites ==
Džona Montgomerija oficiālā mājaslapa (angliski)