UCI WorldTour (2009.—2010. gadā: UCI pasaules rangs (angļu: UCI World Ranking)) ir spēcīgākā ikgadējā vīriešu šosejas riteņbraukšanas tūre. Nosaukums attiecas gan uz pašu tūri ar 28 sacensībām, gan vērtēšanas sistēmu, kurā gada garumā vērtē braucēju sniegumu šajā tūrē. Šī vērtējuma sistēma tika ieviesta 2009. gadā un pilnībā ar savu priekšteci — UCI ProTour apvienojās 2011. gadā.


== Vēsture ==
Līdz 2004. gada beigām Starptautiskā riteņbraukšanas savienība (UCI) uzturēja gan Pasaules rangu, kurā punktus piešķīra par rezultātiem visās apstiprinātajās sacensībās un Pasaules kausu, kuru piešķīra par rezultātiem desmit izvēlētās viendienas sacensībās. No 2005. gada sezonas abus aizvietoja UCI ProTour un UCI Continental Circuits sacensības. Tomērs nesaskaņas starp UCI un ASO, kuri organizēja Tour de France un vairākas klasikas, kā arī Giro d'Italia un Vuelta a España organizatoriem nozīmēja, ka līdz ar 2008. gadu ProTour zaudēja nozīmi kā rangs, jo tajā tobrīd tikai viens no klasiku pieminekļiem un trīs citas klasikas bija UCi kontrolē. Tā rezultātā tika radīts UCI pasaules rangs, apvienojot sniegumu ProTour ar citām prestižām sacensībām.
Līdz ar 2011. gada sākumu ProTour un Pasaules rangs atkal tika apvienoti. Ranga sistēmu pārsauca par World Tour, bet ProTeam  tika saglabāta kā reģistrācijas kategorija profesionālām komandām. Visām komandām ar ProTeam statusu ir automātiska pieeja World Tour sacenībām.


== Iekļautās sacensības ==
UCI WorldTour sastāv no 28 sacensībām. Tās atlasītas no šādam grupām:
Trīs Lielās tūres;
Pieci klasiku pieminekļi — viendienas sacensības;
Deviņas citas vairāku posmu sacensības Eiropā;
Septiņas citas viendienas sacensības Eiropā;
Vienas vairāku posmu sacensības Austrālijā;
Divas vairāku posmu sacensības Kanādā.
2009. un 2010. gadā tikai ProTour un Profesionālo kontinentālo komandu dalībnieki varēja pelnīt punktus. Kad sacensībās piedalījās nacionālā izlase, kura nav UCI reģistrēta komanda, tās dalībnieki nevarēja saņemt punktus. 2011. gadā noteikumi tika mainīti tā, ka tikai dalībnieki no ProTeam komandām varēja saņemt punktus.


== Šībrīža UCI ProTeam komandas ==
2016. gadā 18 komandas ar ProTeam statusu ir:


== Rezultāti ==


== Atsauces ==