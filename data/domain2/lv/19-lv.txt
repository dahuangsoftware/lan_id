Kenterberijas katedrāle (angļu: Canterbury Cathedral) ir Anglijas Baznīcas katedrāle Kenterberijā, Kentā, Anglijā. Viena no vecākajām un ievērojamākajām kristiešu struktūrām Anglijā. Anglijas Baznīcas augstākā vadītāja Kenterberijas arhibīskapa katedrāle.
597. gadā katedrāli dibināja Augustīns no Kenterberijas, kas ir arī pirmais baznīcas arhibīskaps. No 1070. līdz 1077. gadam baznīca tika pilnībā pārbūvēta. 12. gadsimta sākumā tika palielināts austrumu gals, pēc 1174. gada ugunsgrēka tas tika pārbūvēts gotiskās arhitektūras stilā.
Kopā ar Svētā Martina baznīcu un Svētā Augustīna abatiju veido UNESCO Pasaules mantojuma objektu.


== Ārējās saites ==

 Vikikrātuvē par šo tēmu ir pieejami multivides faili. Skatīt: Kenterberijas katedrāle.
Oficiālā mājaslapa
Encyclopædia Britannica ieraksts (angliski)