Prinseselizabete (franču: station antarctique Princesse-Élisabeth, nīderlandiešu: Prinses Elisabethbasis) ir Beļģijas vasaras polārstacija Antarktīdā. Izvietota Karalienes Modas Zemē uz ziemeļiem no Sērrondanes kalniem uz Utsteinena nunataka 220 km no okeāna un 431 km no tuvākās stacijas Novolazarevskas. Stacijas izbūve pabeigta 2009. gada 15. februārī. Nosaukta par godu Beļģijas princesei Elizabetei, karaļa Albēra II mazmeitai.
Stacijas galvenās ēkas platība ir 400 m², tehnisko būvju un telpu — vairāk kā 1000 m². Prinseselizabete tiek pozicionēta kā videi draudzīga stacija, kuras enerģētiskajam nodrošinājumam tiek izmantoti tikai atjaunināmās enerģijas resursi. 12% patēriņa nodrošina 22 m² termālās saules baterijas, 40% — 380 m² fotoelektriskās saules baterijas, 48% — 9 vēja turbīnas. Stacija funkcionē polārajā vasarā no novembra līdz februārim un to paredzēts ekspluatēt 25 gadus.
Stacijas pētniecības programmā iekļautas meteoroloģija, glacioloģija, ģeomagnētisms un klimata izmaiņas.


== Atsauces ==


== Ārējās saites ==
 Vikikrātuvē par šo tēmu ir pieejami multivides faili. Skatīt: Prinseselizabete.
Stacijas fotogrāfijas Panoramio.com