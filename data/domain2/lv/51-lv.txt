Ameles pacēlums vai Ameļu pacēlums lēzeni viļņots, austrumu—rietumu virzienā izstiepts morēnas līdzenums Kursas zemienes ziemeļos. Izvietojies Ventspils novada Puzes pagastā Raķupes kreisajā krastā. Relatīvais augstums līdz 16 m. Leduslaikmeta beigās Baltijas ledus ezera divu agrīno stadiju laikā Ameles pacēlums bijis sala. No ziemeļos esošā Rindas līdzenuma to norobežo stāvkrasts, dienvidos pāreja uz Ugāles līdzenumu pakāpeniska. Pakājē vairāki purvi: ziemeļos — Dūmiņu purvs, dienvidos — Vasenieku purvs un Pumpura purvs. Pacēlumu šķērso autoceļš V1411, uz tā izvietojušies Ameles un Grūžu ciemi.


== Atsauces ==