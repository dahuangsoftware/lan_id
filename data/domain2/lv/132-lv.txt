Bukera balva (angļu: Man Booker Prize for Fiction) ir literārs apbalvojums, kas tiek piešķirta rakstniekam par gada labāko romānu, kas sarakstīts angļu valodā. Bukera balvu līdz 2013. gadam varēja saņemt vienīgi Nāciju Sadraudzības, Īrijas vai Zimbabves pilsonis. No 2014. gada balvu varēs saņemt jebkurš, ja vien darbs ir angliski un ir izdots Apvienotajā Karalistē. Šī ir viena no prestižākajām balvām literatūrā.
Pašreizējā Bukera balvas ieguvēja ir Jaunzēlandes rakstniece Eleanora Katona (Eleanor Catton), kas balvu saņēma par darbu The Luminaries.
1971. gadā tika mainīti kandidātu izraudzīšanās noteikumi — līdz tam balvas piešķīra par iepriekšējā gada darbiem, savukārt kopš 1971. gada Bukera balvu piešķir par attiecīgā gada darbiem. Līdz ar to netika apbalvots 1970. gada labākā darba autors. 2010. gadā tika pasniegta "aizmirstā" Bukera balva par 1970. gada darbiem, to saņēma Džeimss Gordons Farels.


== Atsauces ==


== Ārējās saites ==
Oficiālā mājaslapa