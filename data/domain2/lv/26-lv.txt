Māria Groša (ungāru: Grosch Mária; dzimusi 1954. gada 3. augustā) ir Ungārijas starptautiskā meistare šahā (1984).


== Biogrāfija ==
No 1970. gadu beigām līdz 1980. gadu vidum bijusi viena no Ungārijas vadošajām šahistēm. Ungārijas sieviešu šaha čempionātos izcīnījusi 3 bronzas (1978, 1979, 1981) medaļas. 1986. gadā dalījusi 1.-2. vietu Ungārijas sieviešu šaha čempionātā, bet zaudējusi Māriai Ivankai papildu mačā par čempiones nosaukumu. 1982. gadā dalījusi 3. vietu starptautiskajā šaha turnīrā Dortmundē, bet 1985. gadā dalījusi 4. vietu Budapeštas starptautiskajā šaha turnīrā. 1986. gadā pārstāvējusi Ungārijas komandu Pasaules šaha olimpiādē un komandu vērtējumā izcīnījusi sudraba medaļu. 1987. gadā piedalījusies Pasaules šaha čempiones izcīņas cikla zonas turnīrā. Par panākumiem turnīros FIDE 1984. gadā Grošai piešķīra starptautiskās meistares (WIM) nosaukumu. 1989. gadā beigusi profesionālās šahistes karjeru.


== Personīgā dzīve ==
Precējusies ar Ungārijas šaha lielmeistaru Zoltānu Ribli.


== Atsauces ==


== Ārējās saites ==
Šahista profils FIDE mājaslapā (angliski)
Šahista profils chessgames.com mājaslapā (angliski)
Šahista profils 365chess.com mājaslapā (angliski)