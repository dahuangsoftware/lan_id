Kujas (isp. Cuyo) – vakarų Argentinos regionas. Išsidėstęs Mendosos, San Chuano ir San Luiso provincijose. Taip pat kartais priskiriama dalis La Riochos provincijos.
Šį regioną sudaro:
Prieškordiljerų zona;
Centrinė kordiljera;
Pagrindinė Kordiljera, su aukščiausia Pietų Amerikos viršukalne – Akonkagva (6962 m).
Būdingi sausi rausvi dirvožemiai, kertami pavienių upių (didžiausios – Koloradas, Desaguaderas). Dauguma upių sausuoju laikotarpiu išdžiūsta. Klimatas subtropinis; žemyninis. Vasaros labai karštos, žiemos šaltos.
Pagrindinė ūkio šaka – vyninkystė, vystoma upių slėniuose. Čia pagaminama 80 % šalies vyno produkcijos. Taip pat auginami vaisiai, alyvuogės, daržovės.