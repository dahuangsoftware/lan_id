Antrasis triumviratas – istorikų duotas pavadinimas 43 m. pr. m. e. susikūrusiam Oktaviano, Antonijaus ir Lepido triumviratui (pirmasis buvo Cezario, Pompėjaus ir Kraso). Oficialus jo pavadinimas buvo Triumviri Rei Publicae Constituendae Consulari Potestate – Respublikos Konstitucijos triumvirai su konsulų teisėmis, trumpinama III VIR RPC. Priešingai pirmajam triumviratui, šis buvo įteisintas formaliai penkerių metų laikotarpiui (paskui pratęstas dar vienam penkerių metų laikotarpiui), ir teisėtos jo galios buvo aukštesnės už bet kokių kitų romėnų pareigūnų, įskaitant konsulus.
Per visą Romos istoriją buvo tik dar vienas žmogus, kurio teisės buvo paskelbtos „Respublikos Konstitucijos“, tai – diktatorius Lucijus Kornelijus Sula. Be to, visi triumvirato nariai, nors jau turėjo aukštesnę galią nei konsulai, pabuvojo ir konsulais: Lepidas 42 m. pr. m. e., Antonijus 34 m. pr. m. e. ir Oktavianas 33 m. pr. m. e.