Vėlyvoji Liang (tradiciniai rašmenys: 後梁; supapr.: 后梁; pinyin: Hòu Liáng) (907 m. liepos 1 d.–923 m.) buvo viena iš penkių dinastijų Penkių dinastijų ir Dešimties karalysčių laikotarpyje. Jos įkūrėjas yra Džu Ven, po mirties žinomas kaip Vėlyvųjų Liang Taidzu. Jis privertė atsistatydinti paskutinį Tangų imperatorių, o po to jį nužudė. Vėlyvoji Liang dinastija išsilaikė iki 923 m., kai ją sunaikino Vėlyvoji Tang.


== Susiformavimas ==
Džu Ven iš pradžių buvo Huang Čao leitenantas. Tačiau jis nuviliojo geriausius Huang kareivius ir įsikūrė kaip karo vadas Kaifenge. Iki 904 m. jis užvaldė abi Tangų sostines Čanganą ir Luojangą. Džu liepė nužudyti imperatorių Li Je 904 m. ir paskutinį Tangų imperatorių Li Džu nuvertė po trejų metų. 908 m. Li Džu irgi buvo nužudytas Džu Ven įsakymu.
Džu Ven pasiskelbė Vėlyvųjų Liang imperatoriumi 907 m. Liang pavadinimas susijęs su Henanu, kur buvo režimo centras.


== Sunaikinimas ==
Vėlyvoji Liang valdė beveik visą Šiaurės Kiniją. Vėlyvoji Liang turėjo įtemptus santykius su Šatuo turkais, nes turkų vadas Li Kejong pykosi su Džu Čuandzong nuo Tangų dinastijos laikų. Po Li Kejong mirties jo sūnus Li Cunsu plėtė Dzin karalystės valdas. Li sunaikino Vėlyvąją Liang 923 m. ir įkūrė Vėlyvąją Tangų dinastiją.


== Valdovai ==


== Išnašos ==