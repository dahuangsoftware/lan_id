Skaptukai (lot. Anobiidae, vok. Nagekäfer) – vabalų (Coleoptera) šeima, kuriai priklauso cilindriškos formos smulkūs vabalai. Kūnas paprastai tamsiai rudas ar rusvas. Galva palenkta į apačią ir iš viršaus ją dažniausiai dengia priešnugarėlė. Antenos prisegtos galvos šonuose prieš akis. Antenos įvairios formos – pjūkliškos, šukiškos ar siūliškos.
Lervos baltos ar gelsvos, su šviesiai ruda galva, pasagos formos. Jos žaloja baldus, medines pastatų konstrukcijas, kolekcijas, knygas, kankorėžius ir kt.
Pasaulyje yra apie 1500 rūšių, Lietuvoje – apie 26 rūšys.


== Nuorodos ==
Coleoptera: Familia Anobiidae y Subfamilias
Family: Anobiidae
Vikiteka