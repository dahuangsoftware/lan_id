Vytautas Mikalauskas (1930 m. spalio 20 d. Panevėžys – 2004 m. balandžio 23 d. Vilnius) – lietuvių kompozitorius, pianistas.


== Biografija ==
Baigė Lietuvos konservatoriją: 1954 m. S. Vainiūno fortepijono, 1973 m. E. Balsio kompozicijos klasę.
1954–1973 m. dėstė Panevėžio muzikos mokykloje, 1961–1965 m. direktorius. 1972–1973 m. Biržų muzikos mokyklos, 1973–2000 m. Karoliniškių muzikos mokyklos (iki 1993 m. Vilniaus 5 vaikų muzikos mokykla) mokytojas, nuo 1995 m. vyresn. mokytojas. Koncertavo kaip solistas ir su ansambliais. Sukūrė apie 300 darbų.


== Svarbiausi kūriniai ==
„Katedra“, simfoninė poema simfoniniam orkestrui, vargonams, fortepijonui ir mušamiesiems, 1972 m.
„Ikaras“, simfoninė poema simfoniniam orkestrui, fortepijonui ir mušamiesiems, 1976 m.
„Dedikacija Eduardui Balsiui“, simfoninė poema altui, fortepijonui ir styginių orkestrui, 1984 m.
Baladė „Baltija – Tėvynės mano jūra“ mišriam chorui, fleitai, fortepijonui ir mušamiesiems, žodžiai: Eugenijus Matuzevičius, Vincas Mykolaitis–Putinas, 1971 m.
„Ąžuolų baladė“ sopranui, altui ir vargonams, žodžiai: Jonas Strielkūnas, 1975 m.
Poema Publicistinis vitražas mišriam chorai, 1985 m.
Poema kantata „Lopšinė gimtinei ir motinai“ 4 solistams, 2 deklamuotojams ir 3 chorams, žodžiai: S. Lygutaitė, Justinas Marcinkevičius, Jonas Strielkūnas, 1989 m., Pasaulio lietuvių kompozitorių konkurso Australijoje I premija 1990 m.
Ciklas „Mes tavo paukščiai“ moterų chorui, žodžiai: Stasys Žlibinas, 1980 m.
Styginių kvartetas, 1970 m.
Sonata trimitui ir fortepijonui, 1977 m.
Sonata baladė altui, 1978 m.
Dvi sonatos klarnetui solo, 1981 m., 1984 m.
Sonata fantazija birbynei, 1998 m.
„Concertino“ 2 akordeonams, 1980 m.
Baladė fantazija 2 akordeonams, 1980 m.
Ciklas „Pavasario sugrįžimas“ 2 akordeonams, 2000 m.
Variacijos akordeonui L„ėk, sakalėli“, 1989 m.
Siuita „Sol Do Fa Do“ akordeonų kvintetui ir mušamiesiems, 1990 m.
Siuita „Tėviškės keliais“ birbynei ir fortepijonui (1989 m.
„Concertino“ 2 fortepijonams, 1998 m.
„Gyvenimo švelnus prisiglaudimas“, vokalinis ciklas, žodžiai: Justinas Marcinkevičius, 1982 m.
„Čia niekas nesikeis“, vokalinis ciklas, žodžiai: J. Krištolaitytė, 2001 m.
„Snieguolė ir septyni nykštukai“, fortepioninė pjesė, 2000 m.
Mano žaislai, fortepioninė pjesė, 2001 m.
Ryto pasaka, fortepioninė pjesė, 2001 m.
Chorai, dainos, pjesės įvairi instrumentams, ansambliams, muzika dramos, radijo spektakliams. Kūriniai neoromantinio stiliaus, lyriški, raiškios melodikos.


== Šaltiniai ==