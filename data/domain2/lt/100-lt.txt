Ceranuvas (lenk. Ceranów) – kaimas Lenkijos rytuose, Ceranuvo valsčiuje, Palenkės Sokoluvo apskrityje, Mazovijos vaivadijoje. Kaimas yra apie 26 km į šiaurę nuo Palenkės Sokoluvo ir apie 96 km į šiaurės rytus nuo vaivadijos centro Varšuvos.


== Istorija ==
Pirmą kartą rašytiniuose šaltiniuose kaimas paminėtas 1456 metais. Nuo XIII–XIV a. iki 1569 m. Liublino unijos priklausė Lietuvos Didžiajai kunigaikštystei. 1508 m. įkurta Ceranuvo Nekaltojo Prasidėjimo parapija. 1872-1875 m. pastatyta dabartinė kaimo bažnyčia. 1877 m. pastatyti Gurskių rūmai, kurie per II pasaulinį karą sudegė, rūmų architektas buvo Vilniuje gimęs Boleslavas Podčašinskis.