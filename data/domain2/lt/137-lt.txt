Abraomas Juzefovičius (lenk. Jan Abraham Ezofowicz Rabinkowicz, Jan Abraham Józefowicz, brus. Абрагам Езафовіч) (? – 1519 m. rugsėjo 28 d. Lomazuose) – žydų pirklys 1488 m. perėjęs į stačiatikių tikėjimą ir 1507 m. gavęs Leliwos herbą.


== Valstybės tarnyba ==
1509-1519 m. Lietuvos didysis iždininkas, Smolensko seniūnas, Minsko vaitas, LDK tarybos narys, Kauno pilininkas. Kauno, Polocko ir Smolensko muitinių nuomininkas. 1518 m. dovanojo Vilniaus šv. Nikolajaus cerkvei garsųjį Kijevo Psalmyną ir ta proga įrašė jame ilgą prakeikimą tiems, kas išdrįs šį 1397 m. Kijeve vladykos Michailo paliepimu ir nuodėmingo vergo Spiridono, protodiakono ranka užbaigtą psalmyną iš minėtos cerkvės paimti.
Stengėsi palaikyti kuo glaudesnius ryšius su Lenkija, kur 1516 m. įsigijo valdų Karūnoje ir tapo Lenkijos piliečiu. Pasirėmęs herbiniu pagrindu, 1518 m. Krokuvoje sutarė dėl dukros Marinos ir Krokuvos kašteliono Jeronimo Jaroslavskio vedybų, ir tik jo mirtis sutrukdė įvykdyti šį sprendimą. Tačiau paskirtieji testamento vykdytojai kiek vėliau vis tik išleido Mariną už lenkų diduomenės atstovo.


== Nuorodos ==
Kauno muitinės rejestro atmintinė. Falsifikatas Lietuvos Metrikoje (XV-XVI amžių sandūra).
Vytauto Didžiojo privilegija;


== Literatūra ==
Сергей А. Бершадский: Аврам Езофович Ребичкович, подскарбий земский, член рады Великого княжества Литовского. Отрывок из истории внутренних отношений Литвы в начале XVI в.. Киев: Tипография Г. Т. Корчак-Новицкого, 1888.
Władysław Pociecha: Ezofowicz Rabinkowicz (Rabiczkowicz, Rebiczkowicz) Jan Abraham (zm. 1519). W: Władysław Pociecha: Polski Słownik Biograficzny, T. 6. Kraków: Polska Akademia Umiejętności, 1948, s. 328–331. ISBN 83-86301-01-5.


== Šaltiniai ==