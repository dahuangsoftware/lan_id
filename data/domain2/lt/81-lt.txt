Albertas Radvila III (lenk. Albrecht Radziwiłł, 1712 m. sausio 28 d. Dzieciole – 1790 m. Hluske) – Lietuvos Didžiosios Kunigaikštystės didikas, Abiejų Tautų Respublikos valstybės ir karinis veikėjas.


== Biografija ==
Kunigaikštis, kilęs iš Radvilų giminės Olykos- Nesvyžiaus linijos Dzieciolo-Berdyčevo šakos, tėvas Mikalojus Faustinas Radvila, motina Barbora Pranciška Zavišaitė-Kęsgailaitė. Broliai Udalrykas Kristupas Radvila, Jurgis Radvila V, Stanislovas Radvila V. Seserys Teresė Barbora del Campo-Pacienė, Ona Augustina Radvilaitė, Marija Gertrūda Radvilaitė, Brigita Petronėlė Sologub.
Žmona Ona Kunigunda Chaleckytė (Anna Kunegunda z Chaleckich). Jos tėvas, Rezeknės seniūnas, žentui užleido savo postą, nes šis jokių turtų nepaveldėjo, tik vėliau gavo Kražius. Be to, kaip žmonos kraitis jam atiteko Anopolis, Chalcas ir Hluskas.


== Šeima ir vaikai ==
Sūnus Dominykas Radvila (1754–1789), paveldėjęs Anopolį, vedė kunigaikštytę Konstanciją Čapską (Konstancja z Czapskich), vėliau – Karoliną Franckevičiūtę Radziminską. Jo duktė Marija (1778–1822) ištekėjo už generolo Vincento Krasinskio, jų sūnus – poetas Zigmuntas Krasinskis. Duktė Julija ištelėjo už Andžejaus Prušinskio. Dominyko sūnus Aleksandras (1794–1863), paveldėjęs Anopolį, buvo vedęs Ceciliją Morzkovską, jai mirus Angeliką Morzkovską, vėliau – Joaną Šafnagel. Vienintelis jo palikuonis Vilhelmas Traidenis (1830–1883), buvo vedęs Sofiją Dulcen, bet vaikų neturėjo, todėl ši Radvilų šaka pasibaigė.
Alberto Radvilos duktė Aloyza ištekėjo už Juzefo Judickio. Duktės Marijos vyrai buvo Leonardas Pociejus ir Mykolas Granovskis. Duktė Barbora ištekėjo už Mykolo Puzynos. Mikalojus Radvila mirė mažas.


== Valstybės tarnyba ==
Rezeknės seniūnas, Lietuvos Tribunolo maršalka, Baro konfederacijos dalyvis.


== Šaltiniai ==


== Nuorodos ==
Trimitų herbo Radvilos lenkų kalba
Genealogija