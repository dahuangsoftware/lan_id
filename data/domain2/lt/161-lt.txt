Rita Baltušytė (g. 1938 m. balandžio 26 d. Kaune) – Lietuvos ir Australijos žurnalistė, redaktorė, rašytoja.


== Biografija ==
Gimė kaip Rita Juzėnaitė. Tėvas rašytojas Juozas Baltušis. Tėvams išsiskyrus, jos vardas ir pavardė pakeisti į Margaritą Baltušytę, vėliau – Rita Baltušytė. 1960 m. baigė Vilniaus universitetą, įgijo žurnalistės specialybę.
Nuo 1959 m. dirbo Lietuvos radijuje, nuo 1962 m. dienraščio „Sovetskaja Litva“ literatūrinė darbuotoja, 1966–1971 m. telegramų agentūros ELTA budinčioji redaktorė, rajoninės spaudos skyriaus redaktorė, 1971–1979 m. žurnalo „Jaunimo gretos“ skyriaus redaktorė. 
1981 m. išvyko į Australiją. 1985–1986 m. ir 2000–2001 m. savaitraščio „Mūsų pastogė“ redaktorė. 1986–1993 m. radijo stoties „Amerikos balsas“ lietuvių skyriaus laidų rengėja. Nuo 1994 m. laikraščio „Lietuvos rytas“ korespondentė Australijoje.


== Kūryba ==
Sukūrė apybraižų, humoreskų, reportažų, 1997 m. parengė knygą apie dukterį „Akvilė. Paveikslai, laiškai, atsiminimai“; 2010 m. sudarė knygą „Baltušis iš arti. Laiškai ir kt“.


== Šaltiniai ==