Gintautas Jurgis Česnys (1940 m. balandžio 23 d., Raseiniuose – 2009 m. rugsėjo 28 d., Vilniuje) – Lietuvos gydytojas anatomas ir antropologas, habilituotas biomedicinos mokslų daktaras.


== Biografija ==
1963 m. baigė Vilniaus universitetą. 1986 m. biologijos mokslų daktaras.
Nuo 1963 m. Vilniaus universiteto dėstytojas, 1988–2001 m. Anatomijos, histologijos ir antropologijos katedros vedėjas, 1989–2000 m. medicinos fakulteto dekanas, nuo 1988 m. profesorius.
Nuo 1997 m. Lietuvos mokslų akademijos narys ekspertas, 1991–1993 m. Lietuvos mokslo tarybos, 1998 m. Nacionalinės sveikatos tarybos narys. 2001–2003 m. Vilniaus miesto savivaldybės tarybos narys.


== Mokslinė veikla ==
Vienas lietuvių etninės antropologijos kūrėjų. Svarbiausios mokslinių tyrimų sritys: vaikų fizinis ir psichomotorinis vystymasis, lietuvių etnogenezė, paleodemografija ir paleopopuliacinė genetika. Dalyvavo identifikuojant istorines asmenybes pagal griaučius.


== Bibliografija ==
Komplikacijos gydant antibiotikais: bibliografinė rodyklė, su T. Dragūniene, 1966 m.
Lietuvių kūdikių fizinis išsivystymas, 1969 m.
Žmogaus augimo ir brendimo diagnostika, su kitais, 1974 m.
Lietuvos antropologijos bibliografija 1470-1970 m., su S. Pavilioniu, 1974 m.
Lietuvių etnogenezė, su kitais, 1987 m.
Senųjų Lietuvos gyventojų antropologija, su I. Balčiūniene, 1988 m.
Lietuvių etninės paleoantropologijos pagrindai, 1990 m.
Didžiuojuosi savo Tėvu, 1999 m.
Žmogaus osteologija, 2002 m.
Žmogaus anatomija, I tomas (bendraautoris), 2008 m.


== Įvertinimas ==
1989 m. LTSR valstybinė premija


== Nuorodos ==
Vinco Kudirkos fondo steigėjų pirmininkas prof. Gintautas Česnys.
Netekome Gintauto Česnio – nekrologas, profesoriaus balso įrašas.
Nuo auksologijos iki lietuvių etnogenezės – Janinos Tutkuvienės apžvalga profesoriaus 65 metinių proga


== Šaltiniai ==