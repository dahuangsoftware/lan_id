Hatarvikas (far. Hattarvík) – kaimas rytinėje Fuglojaus salos dalyje, Fareruose. Ryčiausia šalies gyvenvietė, apsupta kalnų iš trijų pusių. Tai vienas iš dviejų salos kaimų, kitas pietuose esantis – Čirčia. Gyvenvietes jungia kelias, nutiestas XX amžiaus 9-ame dešimtmetyje. 2006 m. duomenimis, kaime gyveno 17 žmonių.
Hatarvikas įkurtas 900 metais. 1899 m. pastatyta mūrinė bažnyčia. Iš Hvanasundo, gyvenvietė pasiekima keltu 1-2 kartus per dieną, sraigtasparniu 3 kartus per savaitę iš Klaksviko ir Torshauno.


== Nuorodos ==
Nuotraukų galerija