Brekono Bakenai (val. Bannau Brycheiniog, angl. Brecon Beacons) – kalnagūbris pietryčių Velse, Kambrijos kalnuose. Aukštis iki 886 m (Pen y Fan k.); kitos svarbesnės viršūnės: Corn Du (873 m), Cribyn (795 m), Fan y Bîg (719 m).
1957 m. kalnuose įkurtas Brekono Bakenų nacionalinis parkas. Apima taip pat Juoduosius kalnus, Fawr mišką. Teritorijoje vyrauja viržynai, miškai, slėnių ganyklos. Yra keletas krioklių, jų tarpe aukščiausias Velse Sgwd Henrhyd (27,4 m). Populiarios turistinės atrakcijos: pasivaikščiojimai, kelionės dviračiu, uolų laipiojimas, jodinėjimas, žvejyba.