Botsvanos pula - Botsvanos valiuta. Valiutos ISO 4217 kodas - BWP. Vieną pula sudaro 100 tėbų. Pula čuana (setsvana) kalba reiškia lietų. Lietus yra itin reikšmingas Botsvanai, esančiai Kalahario dykumoje. Pula taip pat reiškia palaiminimą - lietus yra palaiminimas šiai tautai. Tėbai reiškia šarvus.


== Istorija ==
Pula buvo įvesta 1976 m. Ji pakeitė Pietų Afrikos Respublikos valiutą randą. Nepaisant 12 % nuvertėjimo 2005 m. gegužę, pula išliko viena stipriausių valiutų Afrikoje.


== Monetos ==
1976 m. monetų pavidalu buvo išleista 1, 5, 10, 25 ir 50 tėbų ir 1 bei 5 pulų monetos. 1 tėbų moneta buvo pagaminta iš aliuminio, o 5 pulų - iš bronzos, tuo metu kitos monetos buvo nikelinės. Visos monetos buvo apvalios, išskyrus dantytą 1 pulos monetą. 2 tėbų bronzinės monetos atsirado 1991 m. Bimetalinė 5 pulų moneta buvo pristatyta 2000 m.


== Banknotai ==
1976 m. Botsvanos centrinis bankas išleido 1, 2, 5, 10 ir 20 pulų banknotus. 1 ir 2 banknotai buvo pakeisti monetomis 1991 m. ir 1994 m., o 50 ir 100 pulų banknotai išleisti 1992 m. ir 1993 m. 5 pulų banknotas moneta buvo pakeistas 2000 m. Pasak spaudos pranešimo senieji 1, 2 ir 5 banknotai nebeleidžiami nuo 2006 m. liepos 1 d., juos priduoti galima centriniame banke penkerius metus.


== Nuorodos ==
Pasaulio monetų galerija (anglų klb.)
Banknotų pasaulis (anglų klb.)


== Šaltiniai ==

Vikiteka