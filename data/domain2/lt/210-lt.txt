Visimo valstybinis gamtinis biosferos rezervatas (rus. Висимский государственный природный биосферный заповедник) – saugoma gamtos sritis Rusijoje, Sverdlovsko srityje, Viduriniojo Uralo kalnuose, į šiaurės vakarus nuo Kirovogrado, Visimo kaimo apylinkėse. Įkurtas 1971 m., siekiant ištirti Vidurinio Uralo gamtinius kompleksus skirtingų ekspozicijų šlaituose.
Rezervatas apima kalnuotas sritis, iškylančias iki 699 m aukščio (Didžiojo Sutuko k.). Čia prasideda Čiusovajos intakai Suliomas, Darja, Šišimas. 87 % ploto dengia miškai, ryškus vertikalus zoniškumas. Rezervato teritorijoje gyvena lūšys, kiaunės, briedžiai, bebrai, ūdros, šermuonėliai, kurtiniai, tetervinai, jerubės, vištvanagiai ir kt. Yra keletas gamtos paminklų: kedrų giraitė, pelkė, akmuo, pirmykštė giria, atodanga.


== Šaltiniai ==