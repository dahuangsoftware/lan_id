Petras Bražėnas (g. 1941 m. sausio 1 d. Mažeikiuose, Molėtų valsčius) – Lietuvos literatūros kritikas, pedagogas, profesorius.


== Biografija ==
1958 m. baigė Molėtų vidurinę mokyklą, 1965 m. Vilniaus universitetą. 1967–1970 m. mokytojavo. 1970–1976 m. LKP CK kultūros skyriaus instruktorius. Nuo 1975 m. Lietuvos rašytojų sąjungos narys, 1976–1990 m. sąjungos valdybos sekretorius. 1976–1990 m. savaitraščio „Literatūra ir menas“ redkolegijos narys. 1978 m. Visuomenės mokslų akademijoje prie SSKP CK apgynė filologijos mokslų kandidato disertaciją. 
Nuo 1990 m. Vilniaus pedagoginio universiteto dėstytojas, nuo 1992 m. VPU Lituanistikos fakulteto dekanas, docentas, Lietuvių literatūros katedros profesorius. Nuo 1995 m. VPU senato, nuo 1999 m. VPU mokslo darbų žurnalo „Žmogus ir žodis“ redakcinės kolegijos narys. 


== Kūryba ==
Sovietiniu laikotarpiu rašė daugiausia apie gyvenamojo meto prozą. Laikėsi sociologizuojančios kritikos nuostatų, pabrėžė literatūros gyvenimiškąjį aspektą, visuomeninį aktualumą; vertindamas kūrinius rėmėsi ir estetiniais kriterijais. Spaudoje yra paskelbęs per 200 mokslinių straipsnių, recenzijų, esė. 


== Bibliografija ==
Ties dešimtmečių riba: kritikos etiudai. – Vilnius: Vaga, 1974. – 269 p.
Šiuolaikinės kritikos problemos / Vitas Areška, Vincas Auryla, Petras Bražėnas, Vytautas Galinis, Leonas Gineitis, Alfredas Guščius, Vytautas Kubilius, Vincas Kuzmickas, Stasys Lipskis, Ričardas Pakalniškis, Algis Samulionis, Juozas Stepšys, Albertas Zalatorius. – Vilnius: Vaga, 1975. – 49 p.
Šiuolaikinės prozos problemos: straipsnių rinkinys. – Vilnius: Vaga, 1978. – 292 p.
Žmogus ir žodis prozoje: lit. kritika. – Vilnius: Vaga, 1978. – 413 p.
Žmogus ir žodis prozoje. – 2-asis leidimas. – Vilnius: Vaga, 1981. – 293 p.
Romano šiokiadieniai ir šventės: lit. kritika. – Vilnius: Vaga, 1983. – 307 p.
Будни и праздники романа: литовский роман 70-80-х годов. – Москва: Советский писатель, 1988. – 286 p.: portr. – ISBN 5-265-00250-2
Petras Cvirka: monografija. – Vilnius: Vaga, 1998. – 421 p. – ISBN 5-415-00493-9
Prozos kūrinio analizė. – Vilnius: Vilniaus pedagoginis universitetas, 2001. – 175 p. – ISBN 9955-516-08-9
Lietuvių filologija: suprasti ir kurti: straipsnių rinkinys / Nida Poderienė, Petras Bražėnas. – Kaunas: NESTA advertising, 2007. – 265 p. – ISBN 978-9955-9894-4-8
Juozo Apučio kūryba: monografija. – Vilnius: Lietuvos rašytojų sąjungos leidykla, 2007. – 430 p.: iliustr. – ISBN 978-9986-39-508-9
Žmogiškųjų vertybių meninė raiška XX amžiaus lietuvių prozoje: mokslo darbų apžvalga. – Vilnius: VPU leidykla, 2008. – 19 p. – ISBN 978-9955-20-243-1
Amžininkai ir bendraamžiai: studija, straipsniai, recenzijos. – Vilnius: Lietuvos rašytojų sąjungos leidykla, 2010. – 471 p.: iliustr. – ISBN 978-9986-39-655-0


== Įvertinimas ==
1980 m. LSSR valstybinė premija


== Šaltiniai ==