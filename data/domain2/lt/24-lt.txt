Milda Dargužaitė (g. 1976 m. rugpjūčio 10 d. Kaune ) – Lietuvos finansų analitikė, valstybės tarnautoja, nuo 2016 m. gruodžio mėn. – Vyriausybės kanclerė.


== Biografija ==
Baigė Kauno Jono Jablonskio vidurinę mokyklą.
1995–1999 m. studijavo JAV, Vermonto valstijoje, Midilburio koledže (Middlebury College), kur baigė matematikos ir ekonomikos bakalauro programą bei 2002–2004 m. studijavo Naujojo Džersio valstijoje, Prinstono universitete (Princeton University), įgydama optimalios veiklos tyrimų ir finansų inžinerijos magistro laipsnį.
1999–2001 m. dirbo analitike investiciniame banke „Donaldson, Lufkin & Jenerette“. Nuo 2004 liepos mėn. iki 2011 m. birželio mėn. dirbo JAV investiciniame banke „Goldman Sachs“, kur ėjo Ilgalaikio turto paskirstymo grupės vedėjos pareigas Privataus kapitalo valdymo investavimo strategijos skyriuje.
Nuo 2011 m. birželio mėn. buvo ūkio ministro Rimanto Žyliaus patarėja ir kuravo valstybės valdomų įmonių efektyvumo didinimo, rizikos kapitalo ir finansų inžinerijos sritis, taip pat patarė ekonomikos ir finansų klausimais.
2012 m. sausio mėn. – 2014 m. vasario mėn. dirbo investicijų plėtros agentūroje „Investuok Lietuvoje" (generalinė direktorė).
2015 m. sausio mėn. pradėjo dirbti „Barclays“ centrinėje būstinėje Londone, kur užėmė Globalių technologijų infrastruktūros paslaugų direktorės pareigas. 2015 m. kovo–lapkričio mėn. buvo „Barclays“ technologijų centro Lietuvoje vadovė.
2016 m. buvo investicijų valdymo kompanijos „Northern Horizon“ (Kopenhaga, Danija) valdybos narė.
2016 m. gruodžio mėn. paskirta Vyriausybės kanclere premjero Sauliaus Skvernelio kabinete.


== Šaltiniai ==


== Nuorodos ==
Vyriausybės kanclerė
M. Dargužaitė. Biografija (delfi.lt)
Milda Dargužaitė. Karjera (Verslo žinios. Kas yra kas)
Sugrįžę emigrantai: turime grąžinti skolą tėvynei (kauno.diena.lt)