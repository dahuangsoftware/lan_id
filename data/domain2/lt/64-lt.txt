Siradžgandžas (beng. Sirājganj) – miestas vidurio Bangladeše, į vakarus nuo Bramaputros (Džamuna), apie 110 km į šiaurės vakarus nuo sostinės Dakos. 167,5 tūkst. gyventojų (2007). Svarbus susisiekimo mazgas (keliai, geležinkeliai, upių keliai). Išvystyta džiuto apdirbimo pramonė (džiuto įmonės – seniausios šalyje). Keletas kolegijų (Radžšahio universiteto filialai). 1998 m. pastatytas Bangabandhu tiltas per Bramaputrą.