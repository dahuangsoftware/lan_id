Stambolijskis (bulg. Стамболийски) – miestas Plovdivo srityje, pietų Bulgarijoje. Įsikūręs Maricos dešiniajame krante. 11 634 gyventojai (2014 m. duomenys).


== Istorija ==
Įkurtas 1873–1875 m., pastačius Stambulas–Belovas geležinkelio linija. Iš pradžių miestelis vadintas Gara Krichim, kaip ir netoliese esantis kaimas.
Pirmieji gyventojai buvo iš Brestovicos ir Perušticos, kurie į vakarus nuo geležinkelio linijos, kartu su Pešteros geležinkelio darbuotojais, įkurė gyvenvietę. 1926 m. turėjo 224 gyventojus. 1934 m. gyveno 554 žmonės. Pastačius fabrikus, gyvenvietė tapo svarbiu pramonės centru. 1964 m. suteiktos miesto teisės. 1979 m. pervadintas būvusio Bulgarijos ministro pirmininko Aleksandaro Stambolijskio (bulg. Александър Стоименов Стамболийски) garbei.