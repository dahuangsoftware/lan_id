iTunes Store – skaitmeninė Apple sukurta platforma, leidžianti įsigyti filmus, serialus, TV laidas, muzikos įrašus bei tinklalaides. Programa veikia nuo 2003 m. balandžio 28 d. Nuo 2008 m. tai yra didžiausia garso įrašų prekybos sistema JAV, o pasaulyje nuo 2010 m. 2017 m. pradžioje parduotuvėje buvo pasiekiami apie 40 milijonų muzikos įrašų, 2,2 milijonai programėlių (App Store), 25 000 TV laidų ir 65 000 filmų. iTunes Store pirmojo ketvirčio apyvarta 2011 m. siekė 1,4 milijardo USD.
2013 m. programa naudojosi virš 500 milijonų aktyvių naudotojų visame pasaulyje tokiuose įrenginiuose kaip Apple Watch, iPod, iPhone, Apple TV ir iPad.
Savo veiklą Lietuvoje parduotuvė pradėjo 2011 m. rugsėjo 29 d.


== Nuorodos ==
Oficiali svetainė


== Šaltiniai ==