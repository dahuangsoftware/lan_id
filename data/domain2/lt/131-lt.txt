Force India F1 – Formulės 1 komanda susikūrusi 2007 Spalio mėn. Indijos verslininkui Vijay Mallya nupirkus trumpai gyvavusią Spyker F1 komandą. 2010 m. sezone komandai atstovauja vokietis Adrianas Sutilas ir italas Vitantonio Liuzzi. Naująjį savo automobilį VJM03 pristatė 2010 m. vasario 9 d. internetu.


== Istorija ==
Force India atsiradimas demonstruoja Indijos didelį norą dalyvauti Formulėje 1. O tai stiprina Delio miesto pasiruošimą surengti pirmąjį Formulės 1 GP Indijoje 2011 m. 2007 m. spalį FIA patvirtino Spyker F1 pavadinimo keitimą į Force India. 


=== 2008 sezonas ===

Colin Kolles liks komandos vadovu 2008 m., Michiel Mol bus Formulės 1 lenktynių direktorius, o Mike Gascoyne bus technikos direktorius. Force India ekipa naudos Spyker F8-VII pakabą pirmąją 2008 sezono pusę. Iki pat 2010 m. ji naudos Ferrari variklius, o nuo 2008 sezono starto komandos bolidus puoš Indijos vėliava. Komanda paskelbė, kad jos pilotais bus Adrianas Sutilas ir sausio mėnesį patvirtintas Giancarlo Fisichella. Komandos pilotas bandytojas bus Vitantonio Liuzzis.
2008 m. vasario 7 d. Indijos mieste Mumbajuje komanda oficialiai pristatė savo naująjį bolidą VJM01.
2008 m. vasario 25 - vasario 27 d. komanda dalyvavo bandymuose Barselonoje. 
Po bandymų Barselonoje komanda tikisi naujajame sezone kiekvienose lenktynėse patekti į antrąją kvalifikacijos dalį.
Komandos pilotas G. Fisichella džiaugiasi atsidūręs Force India ekipoje: „Komanda tikrai tiki manimi, jie išklauso tai, ką turiu jiems pasakyti. Komanda tikrai džiaugiasi dirbdama su manimi. Spaudimas šioje ekipoje tikrai mažesnis nei Renault, ten tu esi tik lenktynininkas, o čia aš jaučiuosi komandos dalimi.” Pilotas prognozuoja, kad 2009 m. sezone komanda tikrai kovos dėl aukštesnių vietų, nei debiutiniame sezone.

Pirmasis sezono etapas Australijoje ekipai susiklostė nesėkmingai, jau pirmame rate G. Fisichella pateko į avariją ir baigė lenktynes, o komandos antrasis pilotas A. Sutilas 8 rate baigė lenktynes dėl hidraulikos problemų.
Malaizijos GP metu ekipa vėl nukentėjo nuo hidraulikos problemų - dėl šios problemos jau penktame rate iš lenktynių privalėjo pasitraukti A. Sutilas. Tuo tarpu G. Fisichella sugebėjo pasiekti finišą dvyliktoje vietoje nuo lyderių atsilikdamas ratu.
Balandžio 13 d. komandos savininkas Vijay Mallya pranešė, kad 2009 m. ekipa naudos „Ferrari“ sukurtą kinetinės energijos atgavimo sistemą (KERS). „Mes naudosime „Ferrari“ variklį ir „Magnetti Marelli“ elektroniką“, – vokiečių „Auto Motor und Sport“ pareiškė indas, kalbėdamas apie italų sukurtos KERS naudojimą.
Lapkričio mėnesį komandos savininkas V. Mallya pradėjo komandos pertvarkymą - jis nutraukė sutartį su Ferrari ekipa dėl variklių tiekimo ir pradėjo bendradarbiavimą su Mercedes-Benz padaliniu dėl variklių, pavarų dėžės ir KERS sistemos tiekimo komandai. Taip pat indas pakeitė ekipos vadovą - naujuoju vadovu jis paskyrė Simon Robertsą, kuris iki tol buvo McLaren ekipos padalinio vadovas.


=== 2009 m. sezonas ===
2009 m. sezone Force India išlaikė tą patį lenktynininkų duetą. Jau pirmose sezono lenktynėse Australijoje A. Sutilui pritrūko vienos vietos iki pirmųjų komandos taškų, o Monake G. Fisichella taip pat finišavo devintoje vietoje. Belgijos lenktynėms komanda smarkiai patobulino savo automobilį ir jau kvalifikacijoje G. Fisichella pelnė pirmąją pole poziciją komandos istorijoje. Lenktynėse italas finišavo antras už Kimi Raikkoneno ir tokiu būdu pasiekė pirmąjį ekipos istorijoje finišą ant podiumo bei pelnė pirmuosius taškus. Po tokio puikaus pasirodymo italas buvo pakviestas likusias sezono lenktynes atstovauti Scuderia Ferrari ekipai (pakeičiant joje italų ekipos bandytoją Luca Badoerį). Vietoj G. Fisichellos į Force India lenktynininko vietą atėjo kitas italas V. Liuzzi. Kitame etape Italijoje Force India taip pat pasižymėjo greičiu ir A. Sutilas sugebėjo finišuoti 4 vietoje. Šiuose dvejuose etapuose buvo pasiekti vieninteliai sezono taškai, kurių iš viso ekipa surinko 13.


== Formulės 1 rezultatai ==


== Nuorodos ==
Oficiali Force India ekipos svetainė


== Šaltiniai ==

Vikiteka