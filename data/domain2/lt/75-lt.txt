Stirling Moss (g. 1929 m. rugsėjo 17 d. Londone) – buvęs Formulės 1 pilotas iš Anglijos. Jis dažnai vadinamas „geriausiu pilotu nelaimėjusiu čempionato“, mat per 11 Formulėje 1 praleistų metų jis net 4 kartus buvo galutinėje įskaitoje antras ir 3 kartus – trečias.
Per visą savo lenktyniavimo karjerą Mossas laimėjo 194 pergales iš 497 dalyvautų lenktynių. Vieno interviu metu jis prasitarė, kad iš viso jis yra dalyvavęs 525 įvairaus masto lenktynėse – tai yra 62 lenktynės per metus. Kaip ir dauguma to meto pilotų, Mossas dalyvavo ir kitų klasių lenktynėse, kartais net per vieną dieną keliose.


== Karjera ==
Nuo pat mažens Mossas rodė susidomėjimą lenktynėmis. Taip pat jis buvo vienas pirmųjų Cooper įmonės klientų, kai paprašė savo tėvo nupirkti jam naująjį Cooper 500. Jis greitai mokėsi ir tobulino savo įgūdžius ir jau 1951 m. startavo Formulėje 1. Praėjus keleriems metams jis jau buvo subrendęs pergalėms ir net ketverius metus iš eilės finišavo antras bendroje asmeninėje čempionato įskaitoje. 1955 m. jis pasiekė savo pirmąją pergalę savo namų GP. Kitą sezoną jis jų turėjo jau dvi, o dar po metų jau tris. 1958 m. sezonas jam buvo geriausias – pasiektos 4 pergalės ir viena antroji vieta. Tiesa, iki čempionatą laimėjusio Mike Hawthorno su Ferrari Mossui pritrūko vos vieno taško. Vėlesniuose sezonuose Mossas dar pelnė kelias pergales, tačiau laimėti čempionato nesugebėjo.
Per savo karjerą Stirlingas buvo Maserati, Lotus, Cooper, Vanwall ir Mercedes-Benz ekipų narys. Jam labiau patiko britų ekipos, o tai jis išreiškė savo pasakymu, jog geriau pralaimėti su sava komanda, nei laimėti su svetima.


== Formulės 1 rezultatai ==
Vikiteka