Rytų Ekvatorija (arab. شرق الاستوائية‎ = Scharq al-Istawā′iyya) – vilajetas Pietų Sudane, šalies pietrytinėje dalyje, Etiopijos, Kenijos ir Ugandos pasienyje. Administracinis centras – Toritas.


== Geografija ==
Rytų Ekvatorija yra kur kas didesnio Ekvatorijos regiono dalis. Pietuose iškilę Imatongo kalnai, juose yra aukščiausia šalies vieta – Kinječio kalnas (3187 m). Pačiuose pietryčiuose siekia Turkanos ežerą (šis priėjimas yra ginčytina Ilemio trikampio teritorija).
Svarbiausi miestai: Toritas, Kapoeta, Magvis, Ikotosas, Namulė, Pageris.


== Gyventojai ==
Pagrindinės vilajeto tautos: toposai, madžiai, ačioliai, didingai.


== Suskirstymas ==
Vilajetas padalintas į 8 apskritis:
Magvio apskritis
Budžio apskritis
Ikotoso apskritis
Rytų Kapoetos apskritis
Šiaurės Kapoetos apskritis
Pietų Kapoetos apskritis
Lafono apskritis
Torito apskritis