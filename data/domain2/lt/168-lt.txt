Saturnas turi 60 žinomų gamtinių palydovų. Dar 3 yra nepatvirtinti dėl informacijos trūkumo.
Tikslaus Saturno palydovų skaičiaus galbūt ir neturėsime, kadangi nėra objektyvios skiriamosios linijos tarp Saturno žiedus sudarančių objektų ir jau pavadintų (ar būsimų) palydovų.


== Istorija ==
Pirmieji 8 Saturno palydovai buvo atrasti dar tebenaudojant optinius teleskopus:
1655 m. Christiaan Huygens atrado Titaną.
1671–1684 m. Giovanni Domenico Cassini atrado Tetiją, Dionę, Rėją, Japetą. Visus keturis palydovus italų astronomas pavadino „Sidera Lodoicea“.
1789 m. William Herschel atrado Mimą ir Enceladą.
1848 m. George P. Bond ir William Lassell atrado Hiperioną.
Vėliau, naudojant ilgo išlaikymo fotografines plokšteles buvo atrasti palydovai: Febė (1899), Janas ir Epimetėjas (1966). Pastarieji kurį laiką buvo nepatvirtinti.
Likę palydovai buvo atrasti įvairių kosminių stočių – Voyager 2 ir Cassini – misijų metu.
2005–2006 m. astronomai atrado dar 21 Saturno palydovą.


== Palydovų sąrašas ==
Lentelėje palydovai pateikti orbitinio periodo didėjimo kryptimi.
Pastabos:
Paryškinti dėl pakankamos gravitacijos sferinį pavidalą įgavę palydovai.
Neigiami orbitiniai periodai rodo palydovų skriejimą priešinga Saturnui sukimuisi kryptimi.
Posvyris nurodytas į Saturno ekvatorių.
Klaustuku (?) pažymėti nepatvirtinti palydovai.
Šaltiniai:
C. C. Porco ir kiti, „Physical characteristics and possible accretionary origins for Saturn's small satellites“, 2006. Amerikos astronomijos draugijos ataskaita, Nr. 37.
C. C. Porco ir kiti, „Cassini Imaging Science: Initial Results on Saturn's Rings and Small Satellites“, 2005.
J. N. Spitale ir kiti, „The orbits of Saturn's small satellites derived from combined historic and Cassini imaging observations“, 2006. „The Astronomical Journal“, Nr. 132.
P. C. Thomas ir kiti, „Shapes of the Saturnian icy satellites“, 2006. 37-oji Palydovų ir planetų mokslinė konferencija, reziumė Nr. 1639.
Dauguma orbitinių periodų, didžiųjų pusašių ir kt. apskaičiuoti naudojant IAU-MPC Satellites Ephemeris Service sistemą.


== Pastabos apie pavadinimus ==
Kai kurie asteroidai turi tokius pačius pavadinimus, kaip ir Saturno palydovai: 55 Pandora, 106 Dionė, 577 Rėja, 1809 Prometėjas, 1810 Epimetėjas, 4450 Panas. Vikiteka