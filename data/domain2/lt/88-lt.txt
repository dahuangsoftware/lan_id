Ferrari Enzo – 2 durų Berlinetta tipo super automobilis, kurį 2002–2004 m. kūrė Ferrari kompanija. Automobilis buvo skirtas pagerbti kompanijos įkūrėją Enzo Ferrari. Šiame automobilyje Ferrari panaudojo kai kuriuos gamybos būdus iš 2002 m. Formulės 1 lenktynių – tai anglies pluoštas, elektrohidraulinė pavarų perjungimo sistemas, anglies pluoštu susitiprinti keraminiai stabdžiai ir pan.
Šio modelio 6 l F140 V12 variklis buvo naujos Ferrari kartos. Jo gamyba paremta V8, naudojamo Maserati Quattroporte modelyje.
Pirmą kartą automobilis buvo pademonstruotas 2002 m. Paryžiaus automobilių parodoje. Kompanija iš anksto pranešė, kad bus pagaminti 349 Enzo modeliai, kurių kaina sieks 659 330 JAV dolerių. Ferrari laišku kreipėsi į visus potencialius klientus, ypač tuos, kurie jau buvo įsigiję F40 ar F50 modelius. Tokiu būdu buvo parduoti visi 349 vienetai dar prieš prasidedant oficialiai gamybai. Vėliau, atsiradus didesnei paklausai, Ferrari pagamino dar 50 modelių. Prieš pasirodant Paryžiaus parodoje, vienintelis demonstracinis Enzo modelis buvo nuskraidintas iš Italijos į Kaliforniją filmo „Čiarlio angelai“ tęsinyje. Jame šį modelį vairavo aktorė Demi Moore.
2004 m. Ferrari pagamino 400-ąjį Enzo modelį, kurį padovanojo Vatikanui. Šis Enzo buvo parduotas Sotheby's aukcione už 1,1 milijoną JAV dolerių.
Enzo iki 100 km/val įsibėgėja per 3,14 s, o didžiausias greitis siekia 355 km/val.] Nepaisant puikių Enzo charakteristikų, paprastesnis Ferrari modelis Ferrari F430 Scuderia kompanijos bandymų trasą įveikė tokiu pačiu laiku.


== Šaltiniai ==