Salotis – ežeras rytų Lietuvoje, Molėtų rajone, 7 km į pietus nuo Alantos, apie 1 km į pietus nuo Girsteitiškio. Išsidriekęs iš pietryčių į šiaurės vakarus 1,7 km, plotis iki 0,4 km. Gylis siekia 6,8 m. Kranto linija vinguriuota, iš pietinio kranto įsiterpia pusiasaliai. Šiauriniai ir pietiniai ežero krantai statūs, aukšti.
Įteka upelis iš Gilužio, išteka upelis į Gruodį (per Duobį), priklausantis Virintos baseinui.
Prie Saločio įsikūrę Girsteitiškio, Zatiškio, Pabaldiškio kaimai.


== Šaltiniai ==