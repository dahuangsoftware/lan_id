Brandenburgas – miestas šiaurės rytinėje Vokietijoje, Brandenburgo žemėje, netoli Berlyno. Šalia teka Havelo upė. Pramonės centras, laivų statykla, tekstilės pramonė, dviračių, popieriaus gamyba, alaus varymas.
Miestą sudaro trys dalys: senamiestis, naujamiestis ir katedros rajonas. Pastarasis yra Havelo upės saloje, kur yra 1170 m. pastatyta katedra, taip pat viduramžių pilis. Senamiestyje (dešiniajame upės krante) yra rotušė, pastatyta XIV a. Kairiajame Havelo krante yra naujamiestis. Yra XIV-XVI a. gotikinis pastatas – Kotrynos bažnyčia (Katharinenkirche).


== Istorija ==
927–928 metais Henrikas I Brandenburgą atkariavo iš slavų. 948 m. čia įkurta vyskupija. 983 m. sukilę slavai išvijo vokiečius. Kitus 170 metų sritį valdė slavų hevelų gentis. Paskutinis jų princas Pribislavas mirė 1150 m. Po to Albertas Lokys tapo pirmu Brandenburgo markgrafu. Miestas buvo išsidėstęs vakariniame Havelo krante 1196 m., kai pradėjo plėstis rytiniame. Šimtmečiais trys miesto dalys buvo laikomi atskirais miestais (Senasis miestas, Naujasis miestas ir Brandenburgo katedros rajonas).
1314–1315 m. Senasis ir Naujasis miestas įstojo į Hanzos sąjungą. Per Trisdešimtmetį karą (1618–1648 m.) miestas buvo sugriautas ir prarado statusą. Potsdamas tapo nauja sostine ir dvariškiai išsikėlė. 1715 m. Senasis miestas ir Naujasis miestas susijungė, 1928 m. prie jų prisijungė katedros rajonas.
XIX a. Brandenburgas tapo svarbiu pramonės centru. Čia plėtojosi plieno pramonė, buvo gaminami Brennabor, Corona ir Excelsior dviračiai. Be to mieste buvo išvystyta žaislų pramonė.


== Demografija ==


== Miestai partneriai ==
 Ivri prie Senos, Prancūzija
 Kaizerslauternas, Vokietija
 Magnitogorskas, Rusija


== Sportas ==
FC Stahl Brandenburg (futbolas)


== Nuorodos ==
Oficiali Branderburgo svetainė