Gaidė – ežeras šiaurės rytų Lietuvoje, Ignalinos rajone, apie 7 km į šiaurės rytus nuo Rimšės, 3 km nuo sienos su Baltarusija. Ilgis šiaurės rytų-pietvakarių kryptimi 0,65 km, plotis iki 0,4 km. Krantai daugiausia žemi, vietomis supelkėję. Įteka du upeliai, pietuose išteka Apvardas į Apvardų ežerą.
Ežero šiaurės rytiniame krante įsikūręs Gaidės kaimas.
Ežerėvardis Gaidė̃ gali būti kilęs nuo paukščio pavadinimo gaidys, nors kita vertus, tai gali būti senas vardas iš ide. gʷhəi-, gʷhəid- „šviesus, spindintis“ (plg. giedras, gaidrus „šviesus, aiškus“, gaisas „oras, žara“).


== Šaltiniai ==