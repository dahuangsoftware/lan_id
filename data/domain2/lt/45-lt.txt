Craig Edward Mabbitt (gimęs 1987 m. balandžio 9 d., Skotsdeilas, Arizona) ispanų/airių kilmės JAV muzikantas. Dabartinis grupės Escape the Fate lyderis ir buvęs blessthefall bei The Word Alive vokalistas.


== Blessthefall ==
blessthefall išleido savo pirmą albumą 2007 balandžio 10 dieną, pavadinimu „His Last Walk“. Keturios šio albumo dainos buvo išleistos kaip singlai, t. y.: „Higinia“, „Guys Like You Make Us Look Bad“, „A Message to the Unknown“ ir „Rise Up“. Didelės sėkmės albumas nesusilaukė, bet išpaltino visam pasauliu žinią apie grupę blessthefall, kuri beregint iškilo.
Kai 2007 m. blessthefall koncertavo Europoje su grupėmis Silverstein ir The Vincent Black Shadow, pačiame koncertinio turo viduryje Craig paliko grupę ir grįžo į Ameriką. Daug žmonių taikė savas prielaidas kodėl jis taip padarė, bet tiksliausia ta, kad jis tiesiog norėjo padaryti pertrauką ir apmąstyti savo ateitį. Be to neseniai gimusios dukros ilgesys taip pat davė savo. Vėliau Craig nusprendė grįžti į grupę, bet tada grupės gitaristas Eric griežtai pasakė „Mes nonorime, kad tu būtum grupėje“ ir grupė nepriėmė jo atgal, po ko prasidėjo Craig klaidžiojimas ir naujos vietos muzikos pasaulyje ieškojimas.
Tuo tarpu blessthefall surado naują vokalistą Beau Bokan, buvusį grupės Take the Crown lyderį.


== Escape the Fate ==
Po to, kai vokalistas Ronnie Radke buvo nuteistas mažiausiai 18 mėnesių kalėti dėl lygtinio paleidimo salygų pažeidimo, Escape the Fate grupės nariai Max Green, Robert Ortiz ir Bryan (Monte) Money pradėjo ieškoti naujo vokalisto. Jie kreipėsi į Craig, kuris tuo metu ieškojo naujo šanso sužibėti muzikos padangėje, po to kai paliko/buvo pašalintas iš blessthefall. Mabbitt kaip tik tuo metu mąstė apie prisidėjimą prie post - hardcore grupės A Skylit Drive, bet kai atėjo apsisprendimo metas jis pasirinko Escape the Fate. Pasirinkimui turėjo įtakos tai, kad Craig jau buvo grojęs keletą kartų su Escape the Fate ir jiems atrodė, kad jis yra kaip tik tai ko trūksta grupei, todėl greitu metu Craig prisidėjimas prie grupės tapo oficialus. Grupė (kartu su Craig) dar apmąstė apie galimybę Ronnie sugrįžti į grupę, tačiau pastarojo narkotikų vartojimas ir nesugebėjimas užbaigti nė vieno turo privertė grupės ir buvusio vokalisto kelius išsiskirti.
Po ilgo laukimo, galų gale, 2008-ųjų metų spalio 21 dieną pasaulį išvydo naujas Escape the Fate albumas This War Is Ours su nauju lyderiu Craig Mabbitt.
Tarp fanų dar vis kyla ginčai dėl Craig ir Ronnie tinkamumo grupei. Vieni fanai lieka ištikimi Ronnie, tuo tarpu kiti įsitikinę, kad Craig sugeba geriau atstovauti grupei. Ronnie šiuo metu priklauso grupei Falling In Reverse, o Escape The Fate su Craig priešakyje šiuo metu baigia įrašinėti naują albumą, kuris bus pristatytas lapkričio 2 dieną


== The Word Alive ==
The Word Alive yra post-hardcore/metalcore grupė įkurta Craig Mabbitt, Zack Hansen, Tony Pizzuti, Tony Aguilera, Dusty Riach, ir Nick Urlacher. Grupės kūrimo iniciatorius buvo Craig, nes jam pradėjus dainuoti Escape the Fate jo kuriamoje muzikoje nebeliko rėkimo partijų, ko ne tik jam pačiam, bet ir jo fanams labai trūko. The Word Alive keletą kartų grojo Skotsdeile, Arizonoje, taip pat grupės Greeley Estates naujo albumo pristatyme.
2008 m. lapkričio 26 dieną The Word Alive savo oficialiame myspace puslapyje paskelbė, kad po ilgų svarstymų nusprendė pakeisti Craig dėl jo kitos grupės Escape the Fate. Craig pakeitimą Tyler "Telle" Smith (buvęs Greeley Estates bosistas) grupė vadina labai sunkiu apsisprendimu ir sako, jog tai nebuvo nieko asmeniška. Pranešimas prasidėjo:

„<…>Mes nusprendėme judėti toliau be Craig, pradėjom ieškoti žmogaus, kuris galėtų mus padėti įgyvendinti savo svajones. Paieška baigta, ir dabar mes jaučiamės kaip niekada tvirtai užpildyti kaip grupė. Jis pakelia mūsų grupę į aukštesnį lygį ir tik jis vienintelis gali priimti šį iššūkį. Mes norime, kad jūs žinotumėte, jog mes mylime Craig, ir kitomis aplinkybėmis mes tikrai būtumėme laimingi kartu koncertuodami. Tai nebuvo tai, ko mes tikėjomės iš šitos grupės, bet mes džiaugemės tuom kas įvyko. Mes visisškai palaikome Craig, ir mes visiškai neprieštaraujame tam, ką jis nusprendė. Mes tikimės, kad jūs mus priimsite ir mylėsite dėl to, kad siekiame savo svajonių nepaisant visko.<…>“

Visgi, kitą dieną Craig Mabbitt per oficialų Escape the Fate myspace puslapį fanams paskelbė esą viskas yra visiškai atvirkščiai:

„<…>Palikti grupę nebuvo mano sprendimas, jie tiesiog pakeitė mane, kol aš buvau ture, nes jie patys norėjo koncertuoti, bet jie negalėjo, kol aš negalėjau. Aš subūriau grupę su tais vaikinais, ir aš jaučiuosi labai įskaudintas kaip jie mane pakeitė, kol aš koncertavau.<…>“


== Kita muzikinė veikla ==
Craig daugybėje pareiškimų skelbė, kad jis ir toliau kurs blessthefall ir The Word Alive stiliaus muziką. Jis sukūrė myspace muzikinį puslapį, kuriame paskelbė dainas, įrašytas su The Word Alive. Visai neseniai Craig pareiškė pradėsiantis naują screamo projektą Arizonoje.
Kaip kviestinis vokalistas jis pasirodys Eyes Set To Kill naujajame albume.
Kovo 4 dieną Craig paskelbė, kad išleis dainą su hardcore grupe Attack Attack!
Kovo 14 dieną pasirodė nauja Caleb Shomo ir Craig Mabbitt (Escape the Fate) daina „All That I‘m About“, kuria galima rasti Caleb Shomo muzikiniame myspace puslapyje.
2014 metų Gruodžio 17 dieną pasirodė grupės Open Your Eyes ir Craig Mabbitt daina "Stay Alive".


== Asmeninis gyvenimas ==
2006 metų spalio 27 dieną į pasaulį atėjo Leila Rose Frosinos-Mabbitt – Craig Mabbitt Ir Gabrielle Frosinos dukra. Jos vardą Craig išsitatuiravęs ant dešinės rankos. Jis dukrą labai myli, nepamiršta jos net dalindamas interviu ar atsakinėdamas į fanų klausimus, su kuriais apie Leila labai laisvai kalba niekada nepamiršdamas paminėti kaip stipriai ją myli ir kaip pasiilgo. Tuo tarpu Craig ir Gabrielle santykiai klostėsi labai nepastoviai. Deja 2009 metais (spėjama vasario 13 dieną) jie išsiskyrė.
Craig taip pat yra draugavęs su buvusiu GodsGirls modeliu Mandy Murders.