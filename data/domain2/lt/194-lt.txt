Čaitenas (isp. Chaitén) – miestelis pietų Čilėje, Los Lagoso regione, Palenos provincijoje. 7,1 tūkst. gyventojų (2002 m.). Miestas įsikūręs prie Korkovado įlankos, kuri skiria nuo Čilojės salos, 10 km nuo Čaiteno ugnikalnio.
2008 m. gegužės 2 d. išsiveržus Čaiteno ugnikalniui miestas buvo evakuotas. Čaiteną nuniokojo laharai ir užgulę pelenai. Provincijos sostinė iš Čaiteno perkelta į Futaleufu.