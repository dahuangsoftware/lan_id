Cerasela Iosifescu (n. 1966, Coteana, județul Olt) este o actriță română de teatru și de film, absolventă a IATC, București (1991) la clasa profesoarei Sanda Manu. Cerasela Iosifescu a fost încă de la absolvire actriță a teatrului Nottara din București, debutând cu rolul Reginei Maria din piesa Regele moare de Eugen Ionescu, în regia lui Dominic Dembinski.
Deși nu a părăsit definitiv Teatrul Nottara, din septembrie 2002 lucrează pentru Teatrul Național "Marin Sorescu" Craiova, unde a lucrat cu regizorii Mircea Cornișteanu, Gisèle Sallin, Yannis Paraskevopoulos și Silviu Purcărete, jucând roluri precum sunt Catarina din Îmblânzirea scorpiei de William Shakespeare, Thérèse din Thérèse Raquin de Émile Zola, Medeea din piesa omonimă Medeea de Euripide sau Mariana din Măsură pentru măsură de William Shakespeare.


== Filmografie ==
1990 – Cine are dreptate?
2012 – Dupa dealuri
2008 – O zi bună de plajă - rolul Lili
2007 – 4 luni, 3 săptămâni și 2 zile
2005 – Moartea domnului Lăzărescu - rolul asistentei de la Spitalul Filaret
2002 – Binecuvântată fii, închisoare
1999 – Faimosul paparazzo
1996 – Asfalt Tango
1993 – Crucea de piatră - ca ea însăși


== Legături externe ==
Cerasela Iosifescu pe Internet Movie Database
Clasamentul celor șapte filme în care actrița a jucat
Interviuri
Cerasela Iosifescu - "Ma urmareste norocul", Alice Manoiu, Formula AS - anul 2007, numărul 773