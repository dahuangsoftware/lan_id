Ivermectina este un derivat semisintetic al avermectinelor, un grup de lactone macrociclice produse de Streptomyces avermitilis. Ea are o acțiune microfilaricidă în oncocercoză (boală parazitară determinată de Onchocerca volvulus) și reduce numărul microfilariilor fără efectele toxice ale dietilcarbamazinei. Ivermectină are, de asemenea, o acțiune microfilaricidă în filarioză limfatică și este utilizat în tratamentul acesteia. Ivermectină este activă și în alte helmintiaze. Acesta este utilizată în tratamentul strongiloidozei și a fost încercată în unele infecții cu Mansonella. Este folosită în tratamentul unor boli parazitare ale pielii, inclusiv scabia și pediculoza.
În SUA este folosită sub denumirile comerciale Stromectol și Sklice. În România nu este autorizată pentru tratamentul uman.
Cod ATC P02CF01


== Bibliografie ==
Stromectol. Label Information from FDA.
Sklice Lotion. Label Information from FDA.
Martindale. The Complete Drug Reference, 36th Edition 2009