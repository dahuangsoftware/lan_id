Constanța (d. 1138) a fost regină-consoartă a Italiei.


== Familia ==
Constanța era fiică a contelui Roger I de Sicilia cu cea de a doua sa soție, Eremburga de Mortain.
Ea era soră (printre mulți alți copii ai lui Roger I) cu contele Mauger de Troina, precum și soră vitregă cu contele Simon de Sicilia și cu viitorul rege Roger al II-lea al Siciliei.


== Căsătoria ==
În 1095, Constanță a fost căsătorită cu Conrad al II-lea de Italia, rege al Italiei, fiul și moștenitorul împăratului Henric al IV-lea cu prima soție a acestuia, Berta de Savoia.
Soțul ei fusese rege al Germaniei din 1087 și al Italiei din 1093. Cu toate acestea, în cadrul conflictului dintre Henric al IV-lea și papa Urban al II-lea, Conrad s-a poziționat de partea papalității și împotriva tatălui său. La puțină vreme după conciliul de la Piacenza, Conrad a jurat credință lui Urban al II-lea la Cremona și a servit drept strator al suveranului pontif, conducând calul papei, ca gest simbolic de umilință.
Căsătoria lor a fost ranajată de către Urban al II-lea, care la acea vreme avea în vedere o alianță cu contele normand de Sicilia. Din căsătorie nu au rezultat copii.
După trei ani de conflict cu fiul său, Henric al IV-lea și-a impus punctul de vedere prin convocarea Reichstag-ului de la Mainz în aprilie 1098. Conrad a fost depus și înlocuit în poziția de rege al Germaniei și Italiei de către fratele său mai mic, viitorul Henric al V-lea.
Odată depus, Conrad al II-lea putea doar cu greutate să mai influențeze politica din Italia. Principalul său aliat, Urban al II-lea a murit în 29 iulie 1099, anulând șansele de restaurare a sa. Conrad însuși a murit la 27 iulie 1101. Constanța nu s-a recăsătorit niciodată și a trăit în viitoarele decenii în relativă obscuritate.


== Legături externe ==
Marek, Miroslav. „A listing of members of the House of Hauteville”. Genealogy.EU. http://genealogy.euweb.cz/italy/hautvle.html#CR2.