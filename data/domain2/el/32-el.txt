Στον Ινδουισμό, Γιάζνα (Σανσκριτικά यज्ञ) που σημαίνει θυσία, είναι μια τελετουργία όπου δημιουργείται μια "ιερή" φωτιά η οποία συμβολίζει μια πράξη θυσίας . Είναι η κεντρική θρησκευτική εκδήλωση στην πίστη των Βέδων.  Σύμφωνα με την λατρεία ο Θεός Αγνί (είναι η φωτιά) μεταφέρει τις προσφορές των πιστών στις υπόλοιπες θεότητες .
Η τελετή αυτή γίνεται από εξειδικευμένους ιερείς, τους Ρτβιζ, οι οποίοι εκτός από την δημιουργία της φωτιάς ψέλνουν ιερά κείμενα Σάμα ή Γιαζούρ Βέδες. Αυτή η πίστη περιγράφεται σε λεπτομέρεια στην Βραχαμική βιβλιογραφία με κεντρική ιδέα ότι η θυσία αυτή είναι το μέσο κατά το οποίο το σύμπαν έγινε ύπαρξη και την συνέχεια του κόσμου. 
Παλαιότερα στην τελετή αυτή λάμβαναν χώρα και θυσίες ζώων. Κυρίως επιλεγόντουσαν κατσίκες και όχι καμήλες ή γαϊδούρια τα οποία σύμφωνα με την ινδουιστική παράδοση δεν είχαν την ουσία "μεντχά" που είναι απαραίτητη για την θυσία. Η θυσία αυτή δεν θεωρούταν βίαιη πράξη (δηλαδή χιμσά κατά τον Ινδουισμό) και με αυτό το τρόπο το θυσιαζόμενο ζώο αποκτούσε υψηλή αναγέννηση. Υπήρχε και η ανθρωποθυσία, γνωστή και ως πουρουσαμέδχα η οποία θεωρείται η υψηλότερη κατά τις Βέδες. Ανθρωποθυσίες λαμβάνανε χώρα μέχρι το 19ο αιώνα (στο Καμακχγιά της περιοχής Ασάμ, και στο Ταντζόρε). Η επίδραση του Βουδισμού και του Τζαϊνισμού είναι ο λόγος που σταμάτησαν οι θυσίες ζώων και αντικαταστάθηκαν από φρούτα, λουλούδια και λαχανικά.  Στη φωτιά παλαιότερα ριχνόντουσαν και χρηστικά αντικείμενα .


== Παραπομπές ==