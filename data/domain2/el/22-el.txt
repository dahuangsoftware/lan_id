Η ρητορική μίσους, εκτός των ειδικών περιγραφών που προβλέπουν νόμοι κρατών, είναι η ομιλία που προσβάλλει ένα άτομο ή μια ομάδα με βάση χαρακτηριστικά όπως το φύλο, την εθνοτική καταγωγή, τη θρησκεία, τη φυλή, την αναπηρία ή το γενετήσιο προσανατολισμό.
Στη νομοθεσία ορισμένων χωρών, ρητορική μίσους θεωρείται ομιλία, χειρονομία ή συμπεριφορά, κείμενα, ή παρουσιάσεις οι οποίες είναι απαγορευμένες, επειδή υποκινούν βία ή επιζήμια δράση εναντίον ή από το προστατευόμενο άτομο ή ομάδα, είτε γιατί υποτιμούν ή εκφοβίζουν ένα προστατευόμενο άτομο ή ομάδα. Ο νόμος μπορεί να προσδιορίσει μια προστατευμένη ομάδα με κάποια συγκεκριμένα χαρακτηριστικά. Στη νομοθεσία κάποιων χωρών, δεν υπάρχει νομικός όρος για την «ρητορικής μίσους». Σε ορισμένες χώρες, θύμα ρητορικής μίσους μπορεί να ζητήσει αποζημίωση σύμφωνα με το αστικό δίκαιο, ποινικό δίκαιο, ή και τα δύο. Μια ιστοσελίδα που χρησιμοποιεί τη ρητορική μίσους ονομάζεται ιστοσελίδα μίσους. Οι περισσότερες από αυτές τις ιστοσελίδες περιέχουν φόρουμ στο Διαδίκτυο και ειδήσεις που δίνουν έμφαση σε μια συγκεκριμένη άποψη.
Έχουν υπάρξει εκτεταμένες συζητήσεις για την ελευθερία του λόγου, τη ρητορική μίσους και τη νομοθεσία για τη ρητορική μίσους. Η κριτική στον όρο «ρητορική μίσους» είναι ότι αποτελεί ένα σύγχρονο παράδειγμα της καινοτόμου γλώσσας, που χρησιμοποιείται για να φιμώσουν τους επικριτές κοινωνικών πολιτικών που έχουν εφαρμοσθεί με μέτριο τρόπο και με βιασύνη για να εμφανιστεί πολιτικά ορθή πρακτική, , ενώ άλλοι υποδεικνύουν σύνδεση μεταξύ της βίαιης ρητορικής και της σκληρότητας του πραγματικού κόσμου. 


== Διεθνείς συνθήκες ==
Το Διεθνές Σύμφωνο για τα Ατομικά και Πολιτικά Δικαιώματα (International Covenant on Civil and Political Rights - ICCPR) αναφέρει ότι «Κάθε επίκληση εθvικoύ, φυλετικoύ ή θρησκευτικoύ μίσoυς, πoυ απoτελεί υπoκίvηση διακρίσεωv, εχθρότητας ή βίας απαγoρεύεται από τo vόμo». Η Διεθνής Σύμβαση για την Κατάργηση Κάθε Μορφής Φυλετικών Διακρίσεων (ICERD) απαγορεύει κάθε υποκίνηση ρατσισμού. Στις 3 Μαΐου 2011, Η Επιτροπή Ανθρωπίνων Δικαιωμάτων των Ηνωμένων Εθνών δημοσίευσε το Γενικό Σχόλιο No. 34 για τα ατομικά και πολιτικά δικαιώματα, το οποίο, μεταξύ άλλων, εκφράζει την ανησυχία ότι πολλές μορφές της ρητορικής μίσους δεν πληρούν το επίπεδο σοβαρότητας που ορίζονται στο Άρθρο 20. Σχετικά με την συζήτηση για το πώς η ελευθερία του λόγου ισχύει και για το Διαδίκτυο, συνέδρια σχετικά με αυτές τις ιστοσελίδες έχουν χρηματοδοτείται από την Ύπατη Αρμοστεία του ΟΗΕ για τους Πρόσφυγες.


== Αναφορές ==