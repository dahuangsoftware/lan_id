Χόμπι είναι κάθε δραστηριότητα πάνω σε κάποιον τομέα που ενδιαφέρει το άτομο και δεν του επιφέρει χρηματική αμοιβή και που πραγματοποιείται συχνά κατά την διάρκεια του ελεύθερου χρόνου. Από την στιγμή που το χόμπι γίνεται πηγή εισοδήματος αποτελεί εργασία. Χόμπι μπορεί να είναι η συλλογή πραγμάτων, κάποιο άθλημα ή κάποια δημιουργική δραστηριότητα κ.ά. Το άτομο που πραγματοποιεί ένα χόμπι είναι συνήθως ερασιτέχνης (χομπίστας), σε αντιδιαστολή με τον επαγγελματία.
Η λέξη πιθανόν προέρχεται από την αγγλική λέξη «hobyn» που τον 13ο αιώνα σήμαινε μικρό άλογο ή πόνυ. Το 1557 καταγράφηκε για πρώτη φορά η λέξη «hobbyhorse», ένα ξύλινο παιχνίδι που ήταν ένα ξύλο με μια ουρά στην μία άκρη και μια κεφαλή αλόγου στην άλλη, που είχε ως σκοπό να μιμείται το άλογο σε διάφορες εκδηλώσεις. Μέχρι το 1816 είχε συντμηθεί σε hobby (χόμπι) και είχε λάβει τη σημασία ευχάριστη ασχολία για να περνάει ο χρόνος.


== Παραπομπές ==