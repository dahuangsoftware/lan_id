Ο Ματθαίος Δεσποτόπουλος ήταν Έλληνας γυμναστής, πανελληνιονίκης και Ολυμπιονίκης το 1906. Ήταν αδελφός του Ιωάννη Δεσποτόπουλου, πατέρα του ακαδημαϊκού Κωνσταντίνου Ι. Δεσποτόπουλου.
Είχε γεννηθεί στην Σμύρνη κι ήταν αθλητής του συλλόγου Απόλλων Σμύρνης. Είχε συμμετοχές και νίκες στους τοπικούς αγώνες, τα "Απολλώνια". Είχε πάρει μέρος στο πανελλήνιο πρωτάθλημα στίβου το 1904, όπου ήταν πρώτος στους κρίκους, με δεύτερο τον συναθλητή του στον Απόλλωνα Θεολόγο Αναστάσογλου. Συμμετείχε και στο μονόζυγο, όπου ήλθε δεύτερος, με πρώτο τον Αναστάσογλου. Στους κρίκους, σύμφωνα με τον τύπο της εποχής, "οι Σμυρνιοί αθληταί ... καταπλήσσουν και ενθουσιάζουν το πλήθος διά των εξόχου εκτελέσεως γυμνασμάτων τους".
Στην Μεσολυμπιάδα του 1906 στην Αθήνα συμμετείχε στο γυμναστικό πένταθλο όπου ήταν δεύτερος και αργυρός Ολυμπιονίκης. Το αγώνισμα έγινε στο Παναθηναϊκό στάδιο και περιελάμβανε τα αγωνίσματα δίζυγο, μονόζυγο, ιππικό εφαλτήριο άνευ λαβών, κρίκοι και άλμα σύνθετο εις μήκος και ύψος άνευ βατήρος.


== Διακρίσεις ==
Πανελλήνιο πρωτάθλημα
Κρίκοι
1ος:1904

Μονόζυγο
2ος: 1904

Ολυμπιακοί αγώνες
Γυμναστικό πένταθλο
2ος: 1906