Ο Γρηγόριος Δ΄ διετέλεσε Πατριάρχης Κωνσταντινουπόλεως για δύο μήνες το 1623.


== βίος ==
Εξελέγη αρχικά Μητροπολίτης Αμασείας και ήταν τυφλός από το ένα μάτι, εξ'ού και το παρατσούκλι του «Στραβοαμασείας». Εξελέγη Οικουμενικός Πατριάρχης στις 17 Απριλίου 1623 με την υποστήριξη δύο καθαιρεθέντων επισκόπων, των Ιησουιτών και του πρεσβευτή της Γαλλίας. Όμως ο Γάλλος πρέσβης Cesy υποστήριξε τον Γρηγόριο πιο πολυ συμπτωματικά και χωρίς ιδιαίτερο προσωπικό ενδιαφέρον και ίσως επειδή ήταν γνωστός ως αντίπαλος του Κύριλλου Λούκαρι ή επειδή τον εκτιμούσαν οι ιησουίτες.
Τάχθηκε υπέρ της ένωσης με τη Ρωμαιοκαθολική Εκκλησία. Η Πατριαρχία του συνάντησε τη γενική περιφρόνηση κλήρου και λαού, καθώς θεωρήθηκε «ληστρική», δηλαδή αντικανονική. Έτσι η Σύνοδος εξέλεξε για διάδοχό του τον Αδριανουπόλεως Άνθιμο, καθαιρώντας το Γρηγόριο και εξορίζοντάς τον στη Ρόδο. Κατηγορήθηκε για κακοδοξίες και συνεννοήσεις με ετερόδοξους. Στις 12 Μαρτίου 1623 ο Λούκαρις αφόρισε παρουσία τεσσάρων μητροπολιτών τον Γρηγόριο και ενημέρωσε το ποίμνιο σε κήρυγμά του για τη δράση του.Η πληροφορία πως ο Λούκαρις επιχείρησε να σχεδιάσει τον στραγγαλισμό του Γρηγορίου στην εξορία, είναι αναξιόπιστη, γιατί ο Cesy αναφέρει ότι έπεισε τον σουλτάνο να τον αφήσει ελεύθερο.


== Παραπομπές ==


== Πηγές ==
Gunnar Hering,Οικουμενικό Πατριαρχείο και ευρωπαϊκή πολιτική 1620-1638,μτφρ. Δημοσθένης Κούρτοβικ, εκδ.Μ.Ι.Ε.Τ, Αθήνα, 1992
Οικουμενικό Πατριαρχείο
Εγκυκλοπαίδεια Μείζονος Ελληνισμού
Steven Runciman (2010). Η Μεγάλη Εκκλησία εν αιχμαλωσία. Εκδόσεις Γκοβόστη. ISBN 9789604461301.