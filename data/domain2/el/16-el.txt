Γρηγόριος ονομαζόταν ένας Βυζαντινός αξιωματούχος, ο οποίος υπηρέτησε επί αυτοκράτορα Ηρακλείου, καταλαμβάνοντας το αξίωμα του εξάρχου Αφρικής (Καρχηδόνας). Στις δογματικές έριδες των μέσων του 7ου αιώνα τάχθηκε με την πλευρά των Ορθοδόξων, με αποτέλεσμα την περίοδο αυτή το εξαρχάτο να γίνει καταφύγιο για τους διαπρεπέστερους εξ αυτών (π.χ. Μάξιμος ο Ομολογητής). Συνέβαλε μάλιστα στην επιστροφή του Μονοθελήτη Πατριάρχη Κωνσταντινουπόλεως Πύρρου στην Ορθοδοξία. Σκοτώθηκε στα μέσα του 7ου αιώνα σε μάχη κατά των Αράβων.