Το 2010 EK139 είναι ένα αντικείμενο διασκορπισμένου δίσκου και είναι ένα από τα μεγαλύτερα αντικείμενα του Ηλιακού μας Συστήματος που έχουν ανακαλυφθεί τα τελευταία χρόνια. Το minor planet center το αναφέρει ως Κένταυρο ή αντικείμενο του διασκορπισμένου δίσκου. Μπορεί να βρίσκεται σε τροχιακή αντήχηση 7:2 με τον Ποσειδώνα.
Είχε υπολογιστεί ότι αν έχει λευκαύγεια 0,05, τότε το 2010 EK139 έχει διάμετρο πάνω από 1000 χιλιόμετρα. Παρόλα αυτά, παρατηρήσεις από το διαστημικό τηλεσκόπιο Χέρσελ έδειξαν ότι η λευκάγειά του είναι υψηλή, πάνω από 0,2 (δηλαδή αντανακλά περισσότερο από το 20% του φωτός που προσπίπτει σε αυτό) και έτσι η διάμετρός του υπολογίστηκε ότι είναι λίγο μικρότερη από 500 χιλιόμετρα. Η υψηλή λευκάγεια είναι πιθανόν να οφείλεται στη παρουσία παγωμένου νερού στην επιφάνεια του αντικειμένου.


== Παραπομπές ==