Ο δήμος Κορεστειων ήταν δήμος του νομού Καστοριάς που συστάθηκε με το πρόγραμμα Καποδίστριας από τη συνένωση παλαιότερων κοινοτήτων της περιοχής, που αποτέλεσαν στη συνέχεια τα δημοτικά διαμερίσματα του δήμου. Λειτούργησε την περίοδο 1999 -2010 οπότε και καταργήθηκε με την εφαρμογή του προγράμματος Καλλικράτης και εντάχθηκε στον νέο δήμο Καστοριάς. Βρισκόταν στο βόρειο τμήμα του νομού. Χαρακτηριστικό στοιχείο της περιοχής που καταλάμβανε ο δήμος είναι τα διάσπαρτα εγκαταλελειμμένα πλινθόκτιστα χωριά του, με το εντυπωσιακό πορτοκαλί χρώμα. Ο δήμος Κορεστείων αποτελούταν από 7 δημοτικά διαμερίσματα, καταλάμβανε έκταση 122,2 Km2 και είχε συνολικό πληθυσμό 1.000 κατοίκους. Έδρα του δήμου ήταν ο Νέος Οικισμός Κορεστείων.
Ο δήμος περιλάμβανε τα παρακάτω δημοτικά διαμερίσματα και οικισμούς:
Δ.δ. Γάβρου [ 427 ]

ο Γάβρος [ 7 ]
ο Νέος Οικισμός [ 420 ]

Δ.δ. Αγίου Αντωνίου -- ο Άγιος Αντώνιος [ 141 ]
Δ.δ. Κρανιώνος -- ο Κρανιώνας [ 9 ]
Δ.δ. Μακροχωρίου -- το Μακροχώρι [ 214 ]
Δ.δ. Μαυροκάμπου -- ο Μαυρόκαμπος [ 9 ]
Δ.δ. Μελά [ 143 ]

ο Μελάς [ 96 ]
ο Άνω Μελάς [ 47 ]

Δ.δ. Χαλάρων -- τα Χάλαρα [ 57 ]


== Εξωτερικοί σύνδεσμοι ==
Υπουργείο Εσωτερικών, δήμοι του σχεδίου Καποδίστριας