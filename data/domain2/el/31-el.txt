Με την τουρκική ονομασία Χαϊνί Ζορμπαλίκ, που σημαίνει "κακόπιστη αποστασία" χαρακτηρίστηκε εξαρχής στα επίσημα έγγραφα της Οθωμανικής Αυτοκρατορίας η Ελληνική Επανάσταση του 1821.
Με αυτή δε την ονομασία συνεχίζεται ν΄ αναφέρεται και σε πολλά σύγχρονα τουρκικά βιβλία ιστορίας η περίοδος εκείνη καθώς και με άλλους χαρακτηρισμούς, όπως: "Ανταρσία των Ραγιάδων" και "Απιστία κατά του ενδόξου Ισλαμισμού" εξ ου και ο τότε συνήθης χαρακτηρισμός των Ελλήνων εκ μέρους των Τούρκων ως άπιστοι που αφορά όχι τόσο προς το θρήσκευμα, που ήταν δεδομένο, όσο περισσότερο στην ανυπακοή προς την Υψηλή Πύλη.
Άξιο προσοχής είναι ότι ο χαρακτηρισμός "Χαϊνί Ζορμπαλίκ" δόθηκε σε αντίθεση με προγενέστερες επαναστάσεις των Ελλήνων, όπως εκείνη του Μοριά και της Δυτικής Ελλάδας, του 1769, που είχαν ονομαστεί "Χαρμπεντέ", ή εκείνη της Σμύρνης του 1798 που είχε χαρακτηριστεί με τη φράγκικη ονομασία "Ρεμπελιό".


== Πηγές ==
"Μεγάλη Ελληνική Εγκυκλοπαίδεια" τομ. Α', σελ.66