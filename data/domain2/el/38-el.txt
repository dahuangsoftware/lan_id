Το Δεκαπενταύγουστος (ή και 15αύγουστος) είναι ελληνική δραματική ταινία του 2001 σε σενάριο και σκηνοθεσία του Κωνσταντίνου Γιάνναρη. Το τραγούδι της ταινίας είναι σε μουσική του Άκη Δαούτη, σε στίχους του Τάκη Συρέλλη και το ερμηνεύει η Γλυκερία. Πρωταγωνιστεί η Ελένη Καστάνη και ο Ακύλλας Καραζήσης.
Η ταινία συνδυάζει μεταφυσικά στοιχεία και συμβολισμούς.


== Πλοκή ==
Σε μια τριώροφη πολυκατοικία στο κέντρο της Αθήνας ζουν τρεις οικογένειες, οι οποίες αποφασίζουν να φύγουν από την πόλη ανήμερα Δεκαπενταύγουστου.
Στον πρώτο όροφο κατοικεί ένα ζευγάρι (Ελένη Καστάνη και Ακύλλας Καραζήσης) με τα δύο τους παιδιά. Φεύγουν από την Αθήνα με προορισμό την Παναγία Σουμελά, καθώς η κόρη τους πάσχει από καρκίνο και ευελπιστούν σε ένα θαύμα. Στον δεύτερο όροφο κατοικεί ένα ζευγάρι με προβλήματα (Μιχάλης Ιατρόπουλος και Θεοδώρα Τζήμου) και φεύγουν να αναζητήσουν μια ανανέωση στη σχέση τους. Στον τρίτο όροφο κατοικεί ένα ζευγάρι μεσοαστών (Αιμίλιος Χειλάκης και Αμαλία Μουτούση), οι οποίοι θέλουν να αποκτήσουν ένα παιδί. Φεύγουν από την Αθήνα για να πάνε στο εξοχικό τους.
Κατά τη διάρκεια της απουσίας τους, ένας έφηβος διαρρήκτης (Κώστας Κοτσιανίδης) εισβάλλει στα σπίτια τους και ανακαλύπτει τα καλά κρυμμένα μυστικά και τις επιθυμίες των ταξιδιωτών. Επίσης, κατά τη διάρκεια του ταξιδιού των ζευγαριών γίνονται αποκαλύψεις και κάποιες μπλεγμένες καταστάσεις ξεδιαλύνονται.


== Διανομή ==


== Βραβεία/Διακρίσεις ==
Η ταινία βραβεύτηκε με το βραβείο της Πανελλήνιας Ένωσης Κριτικών Κινηματογράφου. Επίσης, επιλέχτηκε να συμμετάσχει στο διαγωνιστικό τμήμα του Φεστιβάλ Βερολίνου.


== Παραπομπές ==