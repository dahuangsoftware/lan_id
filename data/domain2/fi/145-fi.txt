Scott Adkins (s. 17. kesäkuuta 1976 Sutton Coldfield, Länsi-Midlands, Englanti) on englantilainen näyttelijä. Hän on esiintynyt muun muassa televisiosarjoissa Kymppikerho (Ed Russellin rooli) ja Holby Cityn sairaala (Bradley Hume). Adkins on näytellyt myös hongkongilaisissa elokuvissa. Hänellä on kolmannen asteen musta vyö taekwondossa ja musta vyö potkunyrkkeilyssä.


== Näyttelijäura ==
Adkins opiskeli näyttelemistä Sutton Coldfield Collegessa. Myöhemmin hän sai paikan Webber Douglas Academy of Dramatic Artista, mutta ei suorittanut kurssia loppuun.
Adkins sai lopulta ensimmäisen televisioroolinsa vuonna 1998, rikossarjassa Dangerfield. Sittemmin hän sai enemmän televisiorooleja brittisarjoissa City Central ja Tohtorit. Lopulta 2000-vuosikymmenen alussa hän päätyi Hongkongiin, jossa Adkins sai kaksi elokuvaroolia. Ensimmäisessä elokuvassaan hän esitti henkivartijaa Jackie Chanin elokuvassa Vahingossa vakoojaksi. Toisessa hänellä oli hieman näkyvämpi rooli elokuvassa Extreme Challenge. Adkins esiintyi vielä hongkongilais-yhdysvaltalaisessa Tsui Harkin ohjaamassa Black Mask 2: City of Masks elokuvassa.
Hongkongilaiselokuvien jälkeen Adkins palasi takaisin Britanniaan saatuaan vierasrooleja draamasarjoista EastEnders ja Kymppikerho. Sarjojen aikana Adkins teki myös muutamia elokuvarooleja. Aluksi hänellä oli rooli suoraan videolle julkaistussa toimintaelokuvassa Special Forces ja hieman pienempi rooli Jackie Chanin pääosaa esittämässä Kultainen medaljonki. Ennen viimeisiä esiintymisiään Kymppikerhossa, Adkinsillä oli pieni rooli elokuvassa Danny the Dog, jossa hän tappeli kolmen muun näyttelijän kanssa Jet Litä vastaan.
Adkins alkoi saada enemmän tunnettavuutta ja hän esiintyi vuonna 2006 muun muassa yhdessä Steve Martinin ja Jason Stathamin kanssa elokuvassa Vaaleanpunainen pantteri. Samana vuonna hänen ensimmäinen merkittävä elokuvarooli oli Yuri Boyka elokuvassa Teräskehä 2. Elokuvan jälkeen hänet nähtiin jälleen brittisarjan parissa Holby Cityn sairaala.
Sarjan jälkeen Adkinsillä oli pienirooli Matt Damonin ja Julia Stilesin pääosaa esittämässä elokuvassa Medusan sinetti. Adkinsillä oli myös mahdollisuus esiintyä Jean-Claude Van Dammen elokuvissa Second in Command ja Until Death, mutta hän kieltäytyi rooleista. Sitä vastoin Adkins otti vastaan Karpin roolin Van Dammen tähdittämässä elokuvassa The Shepherd: Border Patrol. Elokuvan aikana kaksikolla oli yhteinen tappelukohtaus.
Vuonna 2009 Adkins esiintyi isomman tuotannon elokuvassa X-Men Origins: Wolverine, jossa hän esiintyi elokuvan loppupuolella merkittävässä roolissa. Hänellä oli myös pienirooli brittiläisessä elokuvassa The Tournament, jossa Adkinsillä oli tappelukohtaus Kelly Hun kanssa. Samana vuonna Adkins sai ensimmäisen varsinaisen elokuvapääroolinsa Ninja elokuvassa.


=== 2010-luvulla ===
2010-luvulla Adkins alkoi saada enemmän päärooleja, sekä hieman nimekkäämpiä näyttelijöitä rinnalleen. Hän uusi roolinsa Yuri Boykana elokuvan kolmannessa osassa Undisputed III: Redemption. Adkins esiintyi myös toisen kerran yhdessä Van Dammen kanssa elokuvassa Assassination Games. Elokuvan jälkeen Adkins sai pääroolin elokuvasta Re-Kill, jonka tuotti After Dark Films. Adkinsin rooli kasvoi vain entisestään elokuvassa, johon tehtiin lisäkuvauksia sen jälkeen, kun hänen julkistettiin tekevän sivuroolin elokuvassa The Expendables 2, jossa hän tulisi esiintymään jälleen Van Dammen kanssa, sekä muiden toimintatähtien kanssa, kuten Sylvester Stallone ja Bruce Willis. Hänen ilmoitettiin tekevän myös aiemmin pääroolin Universal Soldier: A New Dimension elokuvassa, jossa hän tulee näyttelemään jälleen Van Dammen ja Dolph Lundgrenin kanssa. Marraskuussa 2011 Adkins ilmoitettiin tekevän pääroolin myös Eduardo Rodriguezin ohjaamassa ja Joel Silverin tuottamassa elokuvassa El Gringo.


== Elokuvaroolit ==
Vahingossa vakoojaksi (2001)
Extreme Challenge (2001)
Black Mask 2: City of Masks (2002)
Special Forces (2003)
Kultainen medaljonki (2003)
Danny the Dog (2005)
Pit Fighter (2005)
Vaaleanpunainen pantteri (2006)
Teräskehä 2 (2006)
Medusan sinetti (2007)
The Shepherd: Border Patrol (2008)
Stag Night (2008)
X-Men Origins: Wolverine (2009)
The Tournament (2009)
Ninja (2009)
Undisputed III: Redemption (2010)
Assassination Games (2011)
El Gringo (2012)
The Expendables 2 (2012)
Universal Soldier: Day of Reckoning (2012)
Zero Dark Thirty (2013)
Tomb of the Dragon (2013)
Green Street Hooligans: Underground (2013)
Ninja: Shadow of a Tear (2013)
The Legend of Hercules (2014)
Wolf Warriors (2015)
Close Range (2015)
Zero Tolerance (2015)
Jarhead 3: The Siege (2016)
Criminal (2016)
Grimsby (2016)
Boyka: Undisputed IV (2016)
Eliminators (2016)
Doctor Strange (2016)


== Yksityiselämä ==
Adkins syntyi Sutton Coldfieldissä lähellä Birminghamia teurastaja sukuun. Hänellä on kaukaisia sukujuuria Espanjaan iso iso isoäitinsä myötä. Hän kiinnostui kamppailulajeista 10-vuotiaana oltuaan isänsä ja vanhemman veljensä Craigin mukana paikallisessa Judo seurassa. Sittemmin 13-vuotiaana hän kiinnostui yhä enemmän kamppailulajeista idoliensa Bruce Leen, Jackie Chanin ja Jean-Claude Van Dammen myötä. Sittemmin 14-vuotiaasta lähtien Adkins on harjoitellut taekwondoa ja saavutti 19-vuotiaana mustan vyön. Hän on harjoitellut 16-vuotiaasta lähtien myös potkunyrkkeilyä, josta omaa mustan vyön. Näiden ohella Adkins on harjoitellut myös hieman jujutsua, judoa, karatea, ninjutsua, wushuta, krav magaa, capoeiraa, jeet kune dota ja voimistelua.


== Lähteet ==