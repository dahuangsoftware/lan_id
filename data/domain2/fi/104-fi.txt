Riku Rantanen (s. 12. lokakuuta 1977) on suomalainen pesäpalloilija, joka edustaa kaudella 2014 Hyvinkään Tahkoa. Hän pelaa lukkarina ja kotiuttajana. Siviiliammatiltaan Rantanen on autokauppias. Rantanen on voittanut Tahkossa SM-kultaa kaudella 2007. Sen lisäksi hänellä on kolme hopeaa ja yksi pronssi.


== Ura ==
Lahden Mailaveikkojen kasvatti Rantanen pelasi ensimmäiset pelinsä Superpesiksessä 1996 Hyvinkään Tahkossa. Seuraavaksi kaudeksi Tahko lainasi hänet Hämeenlinnan Paukkuun. Rantanen edusti Tahkoa muutaman vuoden, kunnes siirtyi kaudeksi 2000 Oulun Lippoon. Rantanen pelasi kaudet 2003-2004 Kinnarin Pesiksessä. Seura putosi kauden 2004 jälkeen Superpesiksestä, jolloin Rantanen palasi takaisin Tahkoon 2005 ja pelasi seurassa kuusi kautta. Rantanen saavutti mestaruuden 2007. Rantanen on myös valittu vuoden parhaaksi lukkariksi kahdesti (2003 ja 2007). Hän on pelannut Itä–Länsi-ottelussa viisi kertaa, viimeksi 2012.
Rantanen ilmoitti siirtyvänsä Tahkosta Kouvolaan kaudeksi 2011.  Hän solmi seuran kanssa kahden vuoden sopimuksen. Rantanen kärsi kuitenkin kauden aikana pitkistä siirtymistä kotoa Hyvinkäältä Kouvolaan. Seurauksena siitä hän oli henkisesti kulunut loppuun. Hän purki sopimuksensa kauden jälkeen ja palasi takaisin Hyvinkään Tahkoon. Rantanen solmi seuran kanssa kaksivuotisen sopimuksen kahden vuoden optioilla. Pudotuspeleissä kaudella 2013 Tahko hävisi Joensuun Mailalle voitoin 3-2. Rantasen osalta pudotuspelit sujuivat kuitenkin hyvin, sillä hänet palkittiin kolmessa ottelussa Tahkon parhaana ja yhdessä hän sai kakkospalkinnon. Rantanen oli kauden aikana kärsinyt alaraajavammasta. Sen jälkeen hän kuitenkin palasi takaisin Superpesiksen huipulle. Kauden 2013 päätteeksi Rantanen solmi Tahkon kanssa 1+1 vuoden jatkosopimuksen.


== Saavutukset ==
Vuoden lukkari (2): 2003, 2007 


== Tilastot ==


=== Superpesis-ura ===


== Lähteet ==
Rantasen profiili Hyvinkään Tahkon kotisivuilla. Web Archive 2014.
Rantasen pelaajakortti Pesiksen Maailman sivuilla
Rantasen pelaajakortti Pesäpalloliiton sivuilla (XLS-tiedosto)


=== Viitteet ===