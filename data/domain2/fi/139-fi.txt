Xavier Melgarejo i Draper (17. toukokuuta 1963 Barcelona – 20. helmikuuta 2017 Barcelona) oli katalonialainen opettaja, kasvatustieteilijä ja Suomen koulujärjestelmän asiantuntija.
Xavier Melgarejo suoritti psykologian maisterin tutkinnon Barcelonan yliopistossa (Universitat Autònoma de Barcelona). Hän väitteli Suomen opettajakoulutuksesta kasvatustieteen tohtoriksi Universitat Ramón Llull -korkeakoulussa vuonna 2005.
Hän toimi barcelonalaisen peruskoulun Col·legi Claretin opettajana vuodesta 1987 ja rehtorina vuosina 2003–2013 sekä rehtorien kouluttajana Kataloniassa. Hän oli Katalonian opetushallituksen jäsen ja peruskouluopetuksen laatua arvioivan instituutin erityisasiantuntija.
Xavier Melgarejo teki Suomen koulutusjärjestelmää tunnetuksi seminaareissa ja kongresseissa sekä Espanjassa että Latinalaisessa Amerikassa. Hän julkaisi vuonna 2013 Suomen koulujärjestelmää käsittelevän teoksen Gracias, Finlandia. Melgarejo sai Suomen Valkoisen Ruusun ritarimerkin vuonna 2014.


== Lähteet ==


=== Viitteet ===