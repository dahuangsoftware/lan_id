Jenna Johanna Jokela (s. 8. huhtikuuta 1990 Ulvila) on suomalainen pikajuoksija, joka edustaa HIFK:ta. Jokelaa valmentaa Juha Flinck. Vuoteen 2013 saakka hän edusti Nakkilan Virettä.
Jokela voitti vuoden 2009 Kalevan kisoissa Espoossa pronssia 100 metrin juoksussa ajalla 12,07 sekuntia. Sisäratojen SM-kilpailuissa Jokela voitti 60 metrillä hopeaa Turussa 2010 (aika 7,52) ja Helsingissä 2011 (7,60) sekä pronssia Mustasaaressa 2009 (7,54). Jokela on edustanut Suomea useissa maaotteluissa, muun muassa Suomi–Ruotsi-maaottelussa, missä hän vuonna 2008 sijoittui 100 metrillä viidenneksi (aika 11,87) ja vuonna 2009 samalla matkalla kolmanneksi (11,89). Lisäksi Jokela on kuulunut kyseisessä maaottelussa vuosina 2008–2010 naisten pikaviestijoukkueeseen.
Sähköisellä ajanotolla Jokelan ennätys 100 metrin juoksussa on 2. kesäkuuta 2013 Espoossa juostu 11,74 sekuntia. Sisäradoilla Jokelan ennätys 60 metrillä on sähköisellä ajanotolla Turussa vuonna 2010 ja Lahdessa vuonna 2011 juostu 7,52. Lisäksi Jokelalla on hallussaan sisäratojen ylipitkän radan 150 metrin juoksun 22-vuotiaiden Suomen ennätys 18,31 sekuntia, joka syntyi Mustasaaressa 11. helmikuuta 2010.


== Lähteet ==
Jenna Jokela Tilastopajan tietokannassa (vaatii kirjautumisen, maksullinen palvelu)
Jenna Jokela yllätti naisten satasella YLE Urheilu 30.8.2009


=== Viitteet ===