Miinalaiva Pommi (aiemmin M-7) oli Suomen merivoimissa palvellut miinalaiva. Se valmistui 1916 Venäjän laivastolle maayhdysmiinakenttien eli maista laukaistavien merimiinoin muodostettujen miinakenttien laskualukseksi.


== Palvelus ==
M-7 oli Venäjän keisarikunnan laivaston kirjanpidossa huhtikuuhun 1918, jolloin sen ottivat käyttöönsä saksalaiset. Alus sai nimen KM-28 ja se sijoitettiin vartioveneeksi. Suomen laivastoon alus liitettiin 1920 korjausten jälkeen nimellä T-22, kunnes se nimettiin Pommiksi. Alus liitettiin Rannikkolaivastoon. Talvisodassa se laski luokkansa alusten mukana miinoja itäisellä Suomenlahdella 1.-6. joulukuuta 1939 kahteentoista eri miinoitteeseen yhteensä 352 miinaa. Alus poistettiin laivastosta huhtikuussa 1953 ja se myytiin vuotta myöhemmin helsinkiläiselle ostajalle.
Pommin sisaralukset olivat miinalaivat Loimu, Paukku, Lieska ja Miina.


== Lähteet ==
Auvinen, Visa (toim.): Leijonalippu merellä. Pori: Eita Oy, 1983. ISBN 951-95781-1-0.
Tuomi-Nikula, Jorma: Suomen laivat punatähtisen sotalipun alla. Jyväskylä: Atena kustannus Oy, 2000. ISBN 951-796-212-6.
Gardiner, Robert (toim.): Conway's All the World's Fighting Ships 1906-1921, s. 321. Lontoo: Conway, 2006. ISBN 0-85177-245-5. (englanniksi)


=== Viitteet ===