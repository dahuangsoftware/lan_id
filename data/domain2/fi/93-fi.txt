David Maslanka (30. elokuuta 1943 New Bedford, Massachusetts –  6. elokuuta 2017 Missoula, Montana) oli yhdysvaltalainen säveltäjä. Hän opiskeli Oberlin Collegen konservatoriossa klarinetinsoittoa George Walnin ja sävellystä Joseph Woodin johdolla. Hän lisäksi vietti vuoden Salzburgin Mozarteumissa, ja vuonna 1971 hän sai filosofian tohtorin arvon Michigan osavaltionyliopistosta, jossa häntä oli opettanut sävellyksessä H. Owen Reed.
Maslankan teoksia on esitetty kansainvälisesti; hänen puhallin- ja lyömäsoitinteoksistaan on tullut osa yhtyeiden vakio-ohjelmistoa. Hänen tuotantoonsa kuuluu esimerkiksi useita sinfonioita, konsertto marimballe ja lyömäsoitinyhtyeelle, teoksia soolosoittimille ja kolme puhallinkvintettoa. Teoksia on levytetty useille levymerkeille. Maslanka on kuulunut eri korkeakoulujen, esimerkiksi Sarah Lawrence Collegen, henkilökuntiin Yhdysvalloissa. Hän asui Montanan Missoulassa. Hän matkusti runsaasti vierailevana säveltäjänä, kapellimestarina ja luennoitsijana.


== Lähteet ==


== Aiheesta muualla ==
Viralliset sivut (englanniksi)