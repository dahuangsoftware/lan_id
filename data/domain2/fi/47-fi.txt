Mors Principium Est (lat. kuolema on alku) on suomalainen Porissa 1999 perustettu melodista death metalia soittava yhtye. Mors Principium Estin perustivat Jori Haukio, Jarkko Kokko ja Toni Nummelin. Myöhemmin samana vuonna yhtyeeseen liittyi vielä Mikko Sipola. Jori toimi soolokitaristina ja laulajana, Jarkko kitaristina, Mikko rumpalina ja Toni kosketinsoittajana.
Vuoden 2000 alussa Jori kuitenkin kyllästyi laulamiseen ja hän halusi keskittyä vain kitaran soittoon, joten he tarvitsivat uuden laulajan. Ville Viljanen otti yhteyttä Mors Principium Estiin ja koelaulujen jälkeen hänet valittiin uudeksi laulajaksi.
Ensimmäinen demo äänitettiin ilman basistia, mutta kun levy-yhtiö Listenable Records kiinnostui heistä, oli tärkeää löytää uusi basson soittaja.
Vuonna 2001 yhtyeeseen liittyi basisti Teemu Heinola. Vuotta, kahta demoa ja muutamaa keikkaa myöhemmin työ kuitenkin palkittiin ja Listenable Records tarjosi kolme albumia sisältävän sopimuksen. Ensimmäisen Inhumanity-albumin äänitys ja miksaus tapahtui Suomessa Tico Tico Studiolla joulukuussa 2002, ja se masteroitiin Finnvox-studiolla tammikuussa 2003. Levy julkaistiin samana keväänä.
Toinen albumi The Unborn tehtiin samoilla studioilla kuin debyyttilevykin ja se julkaistiin keväällä 2005 lukuun ottamatta Yhdysvaltoja, missä julkaisu tapahtui vuoden lopussa.
Kolmas albumi Liberation = Termination äänitettiin useassa paikassa ympäri Suomea, ja se masteroitiin Kaliforniassa. Albumi julkaistiin 27. maaliskuuta 2007.


== Kokoonpano ==


=== Nykyiset ===
Ville Viljanen – laulu
Iiro Aittokoski – LIVE rummut
Teemu Heinola – basso
Andy Gillion – kitara


=== Entiset jäsenet ===
Mikko Sipola - rummut
Kevin Verlay - kitara
Jarkko Kokko – kitara
Tom Gardiner – kitara
Karri Kuisma – kitara
Joona Kukkola – koskettimet
Jori Haukio – kitara
Toni Nummelin – koskettimet
Tomy Laisto – kitara
Kalle Aaltonen – kitara
Andhe Chandler – kitara


== Diskografia ==


=== Studioalbumit ===
Inhumanity  (2003)
The Unborn  (2005)
Liberation = Termination  (2007)
...And Death Said Live  (2012)
Dawn of the 5th Era  (2014)
Embers of a Dying World  (2017)


=== Demot ===
Before Birth  (2000)
Valley of Sacrifice  (2001)
Third Arrival  (2002)


== Lähteet ==
Yhtyeen foorumi
Yhtyeen kotisivu


== Aiheesta muualla ==
Mors Principium Est Myspace-sivustolla (englanniksi)
Mors Principium Est Meteli.net-sivustolla