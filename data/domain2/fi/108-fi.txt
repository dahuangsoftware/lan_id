Skipataan joulu (Christmas with the Kranks) on vuonna 2004 ensi-iltansa saanut komediaelokuva. Elokuvan ohjasi Joe Roth ja pääosissa ovat Tim Allen ja Jamie Lee Curtis. Elokuva perustuu John Grishamin vuonna 2001 kirjoittamaan romaaniin Joulua pakoon.
Elokuva kertoo Luther Krankista ja hänen vaimostaan Norasta. Lutherin ja Noran ainoa lapsi Blair on muuttanut pois ja tämä joulu tulee olemaan ensimmäinen 23 vuoteen, kun Luther ja Nora viettävät sen kaksin. Tai oikeastaan ensimmäinen joulu 23 vuoteen ilman Blairia, sillä Krankit asuvat omakotilähiössä, jossa joulut on vietetty naapureiden kanssa. Tähän kyllästyneenä Luther ehdottaa Noralle joulun viettoa Karibialla ja Nora suostuu. Naapurit kuitenkin hermostuvat Krankeille jouluperinteiden rikkomisesta, eikä naapurusto aio päästää paria aivan helpolla.


== Rooleissa ==