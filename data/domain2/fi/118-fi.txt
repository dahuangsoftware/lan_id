Juan Ignacio Chela (s. 30. elokuuta 1979 Buenos Aires) on argentiinalainen tennispelaaja. Kaksinpelissä hän voitti kuusi ATP-turnausta ja oli parhaimmillaan maailmanlistan sijalla 15. Nelinpelissä hän saavutti kolme turnausvoittoa ja oli parhaimmillaan ATP-listan sijalla 33.


== Tennisura ==
Chela oli vuonna 2001 kolmen kuukauden kilpailukiellossa ATP-kiertueelta ja sai kahdeksan tuhannen dollarin sakon metyylitestosteronin käytöstä Cincinnati Masters-turnauksessa. 9. elokuuta 2004 hän saavutti uransa korkeimman sijoituksen kaksinpelin maailmanlistalla, ollessaan viidestoista. Australian avoimissa 2005 Chela hävisi kolmannella kierroksella Lleyton Hewittille.
Parhaimmillaan Chela pääsi Grand Slam -turnauksissa puolivälieriin Ranskan avoimissa vuosina 2004 ja 2011 sekä Yhdysvaltain avoimissa 2007.
Vuonna 2010 hän voitti Houstonin finaalissa Sam Querreyn 5–7, 6–4, 6–3, ja otti samalla ensimmäisen ATP-tason turnausvoittonsa yli kolmeen vuoteen. Matkalla voittoon hän voitti mm. Eduardo Schwankin, Lleyton Hewittin ja Horacio Zeballosin. Samana vuonna hän otti toisen turnausvoiton syyskuussa Bukarestissa voittamalla finaalissa Pablo Andújarin.
Chela lopetti uransa kauteen 2012.


== Lähteet ==


== Aiheesta muualla ==
Juan Ignacio Chela ATP:n sivuilla