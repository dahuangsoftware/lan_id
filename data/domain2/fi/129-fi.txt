Tony Hand MBE (s. 15. elokuuta 1967 Edinburgh, Skotlanti, Iso-Britannia) on skotlantilainen entinen jääkiekkoilija. Hän on ensimmäinen NHL:ään varattu Britanniassa kiekko-oppinsa saanut jääkiekkoilija. Sittemmin Hand on toiminut Elite Ice Hockey Leaguessa pelaavan Manchester Phoenixin valmentajana. Hän pitää hallussaan maailmanlaajuista jääkiekon piste-ennätystä tehdyissä pisteissä jääkiekkoilijan uran aikana (yli 4000), jättäen varjoonsa jopa Wayne Gretzkyn.


== Ura ==
Hand teki miesten pelien debyyttinsä vain 14-vuotiaana 20. syyskuuta 1981 kun Murrayfield Racers kärsi pelaajapulasta. Hän teki ensimmäisen pisteensä 17. lokakuuta 1981, kun syötti Chris Kellandin tekemän maalin. Hand teki kaudella 1981-82 19 ottelussa tehopisteet 4+7=11 ja seuraavalla kaudella 24 ottelussa pisteet 20+22=42. Kaudella 1985-86 Hand teki 100 maalia ja rikkoi samalla kaudella EIHL:n syöttöennätyksen 92 syötöllä. Edmonton Oilers varasi Handin NHL:ään vuonna 1986 12:lla kierroksella, Handin ollessa 252. varaus.
Hand nimettiin 30. joulukuuta 2011 Iso-Britannian jääkiekkomaajoukkueen päävalmentajaksi. Sopimus on nelivuotinen.


== Tilastot ==


=== Maajoukkue ===
Hand on edustanut Ison-Britannian jääkiekkomaajoukkuetta vuodesta 1991 lähtien.


== Lähteet ==
Tony Hand Eurohockey-sivustolla (englanniksi)
Tony Hand The Internet Hockey Databasessa (HockeyDB.com) (englanniksi)
Eliteprospects.com − Tony Hand (englanniksi)


== Aiheesta muualla ==
Iltalehti - Kuka on tämä Euroopan tehokkain jääkiekkoilija? (suomeksi)
Jääkiekkoexpertti − Pala historiaa: Tony Hand – Britannian Gretzky (suomeksi)
Iltalehti - Tiedätkö tämän lätkälegendan? Yli 4000 tehopisteen mies lopettaa uransa (suomeksi)