Ansamies (esiintynyt Suomessa myös nimellä Ansaaja ja Imppari-Pete) on Marvel-kustantamon sarjakuvissa esiintyvä superroisto. Ansamiehen loivat Stan Lee ja Jack Kirby. Hahmon ensiesiintyminen tapahtui amerikkalaisessa Strange Tales-lehden numerossa 104 (tammikuu 1963). Ansamies on pääasiallisesti Ihmenelosten vihollinen ja yksi Kauhunelosten alkuperäisjäsenistä.
Ansamiehen aseina ovat erilaatuiset liimapistoolit; ne ovat hänen itse kehittämiään ja voivat ampua erilaisia liimapanoksia. Hän osaa myös luoda niiden avulla eräänlaisia liimaköysiä, joilla voi vetää esineitä luokseen. Samoin liimat ovat hänen itse kehittämiään. Aikaisemmin hän käytti irrallisia käsiaseita, joissa oli joko oma säiliö tai jotka yhdistettiin letkulla isompaan; nykyisin hänen aseensa ovat edistyneempiä ranneaseita.
Ruumiilisesti Ansamiehellä on normaalin ikäisensä miehen voimat; hän on harjoitellut jonkin verran.
Liekki pitää Ansamiestä jatkuvasti pilkkanaan nimitellen tätä "Liimanhaistelijaksi" ja että tämä on sekoittanut päänsä aineillaan; temppu yleensä tepsiikin ja Ansamies menettää malttinsa häviten kaksinkamppailut säännöllisesti. Ansamiehelle keksimiensä liima-aseiden ylivertaisuus on kuitenkin sen tasoinen pakkomielle, että hän yrittää aina vain uudelleen - häviten yhtä vakituisesti.