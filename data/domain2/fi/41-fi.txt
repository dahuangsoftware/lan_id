Vinoristi on heraldinen airutkuvio, jonka reunasta reunaan toistensa yli kulkevat palkit muodostavat X:n muotoisen kuvion. Jos vinoristin päät eivät yllä kilven reunoihin saakka, vinoristiä kutsutaan irtonaiseksi.
Vinorististä käytetään myös nimitystä Andreaan tai Andreaksen risti, mutta joissakin maissa se on tällöin tarkasti määritelty sinisellä kilvellä olevaksi hopeiseksi vinoristiksi. Legendan mukaan apostoli Andreas kuoli marttyyrikuoleman tämän muotoisella ristillä. Samantyyppinen tarkka kuvaus on olemassa myös Pyhän Patrikin ristille, joka eräissä maissa on määritelty hopeisella kilvellä olevaksi punaiseksi vinoristiksi.


== Lähteet ==
Kimmo Kara: Vaakunaselitys. Suomen Heraldinen Seura, 1989. ISSN 0784-7602.