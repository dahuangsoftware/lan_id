Harri Saukkomaa (s. 7. syyskuuta 1957 Keuruu) on suomalainen toimittaja ja viestintäyrittäjä. Hän on tehnyt erilaisia media-alan töitä ja toiminut muun muassa toimittajana, tuottajana ja erilaisissa johtotehtävissä.
Saukkomaa aloitti toimittajanuransa Keskisuomalainen-lehdessä. Vuosina 1977–1979 hän toimi Jyväskylän Ylioppilaslehden päätoimittajana ja vuosina 1982–1983 Ylioppilaslehden päätoimittajana. Toimittajanura jatkui Helsingin Sanomissa, Suomen Kuvalehdessä ja tuottajana TV2:ssa. Vuonna 2000 Saukkomaa aloitti Yhtyneiden Kuvalehtien julkaisujohtajana. Myöhemmin hän toimi myös sisältöjohtajana. Nykyään hän toimii konsulttina omistamassaan Tekir Oy:ssä. Saukkomaa on tv-tuotantoyhtiö Susamuru Oy:n hallituksen puheenjohtaja.
Vuonna 1990 Saukkomaalle myönnettiin Tiedonjulkistamisen valtionpalkinto ja vuonna 1991 hän sai Suomen Kuvalehden journalistipalkinnon.
Saukkomaa julkaisi Kuka tarvitsi Pentti Kouria -nimisen kirjan vuonna 1991, joka kertoi niin sanotuista Kouri-kaupoista.
Saukkomaan nimi oli esillä vuonna 2004 kun Yleisradiolle haettiin toimitusjohtajaa. Silloin tehtävään valittiin lopulta Mikael Jungner.
Poliittiselta kannaltaan Saukkomaa ilmoittaa olevansa sitoutumaton. Nuoruudessaan hän oli aktiivinen keskustanuorissa.


== Kirjat ==
Jaakko Lassila, paljon haltija. Helsinki: Kirjayhtymä, 1985. ISBN 951-262-794-9.
Kuka tarvitsi Pentti Kouria? Kertomus vallasta, rahasta ja pankin moraalista. Helsinki: Otava, 1991. ISBN 951-1-11591-X.
Paha pankki. Kertomus Suomen säästöpankin lyhyestä elämästä ja nopeasta kuolemasta ja petoksesta. Helsinki: Otava, 1994. ISBN 951-113-074-9.
& Ollila, Jorma: Mahdoton menestys. Kasvun paikkana Nokia. Helsinki: Otava, 2013. ISBN 978-951-1-18117-0.


== Lähteet ==


== Aiheesta muualla ==
Jauhiainen, Ilkka: Saukkomaa lähtee Kuvalehdistä Markkinointi&Mainonta.  20.10.2006.