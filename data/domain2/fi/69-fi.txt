Telica on aktiivinen tulivuori läntisessä Nicaraguassa. Se sijaitsee Leónin provinssissa noin 30 kilometrin päässä Leónin kaupungista. Vuori on 1 061 metriä korkea ja sen huippua koristaa 700 metrin levyinen kaksoiskraatteri. Pääkraatteri on syvimmillään 120 metriä ja sen pohjalla voi nähdä sulan magman. Se ei kuitenkaan ole Telican ainoa kraatteri vaan vuorella on myös useampia pienempiä kraattereita. Myös San Jacintossa sijaitsevia kuumia mutakuoppia pidetään Telican aiheuttamina.
Telican viimeisin suurempi purkaus tapahtui 1948, mutta yhtenä Nicaraguan aktiivisimmista tulivuorista se on kokenut vuosien aikana useita pienempiä purkauksia. Vuonna 1999 tapahtuneen purkauksen aikana alueen asukkaita evakuoitiin pois purkauksen tieltä. Telican viimeisin purkaus tapahtui tammikuussa 2007. Vuorella havaittiin räjähdyksiä ja se syöksi ulos kaasua ja tuhkaa.


== Lähteet ==


== Aiheesta muualla ==
Telica Volcano, Nicaragua Volcano World.  (englanniksi)
Telica volcano Instituto Nicaragüense de Estudios Territoriales - INETER.  (englanniksi)