Oklahoma Cityn roomalaiskatolinen arkkihiippakunta on katolisen kirkon arkkihiippakunta, joka sijaitsee Oklahoman 46:n läntisen piirikunnan alueilla Yhdysvalloissa. Sen nykyisenä arkkipiispana toimii Paul Stagg Coakley, joka nimitettiin virkaansa 16. joulukuuta 2010 ja asetettiin siihen virallisesti 11. helmikuuta 2011. Oklahoma Cityn arkkipiispa on samalla Oklahoma Cityn arkkihiippakunnasta sekä Tulsan ja Little Rockin hiippakunnista koostuvan kirkkoprovinssin metropoliitta.
Oklahoma Cityn roomalaiskatolisen arkkihiippakunnan juuret ovat 1870-luvulla, jolloin ranskalaiset benediktiinimunkit saapuivat Intiaaniterritorion alueelle. Oklahoma Cityn hiippakunta perustettiin vuonna 1905 ensimmäisenä piispanaan belgialainen Theophile Meerschaert. 1930-luvulla hiippakunnan nimeksi tuli Oklahoma City-Tulsan hiippakunta. 13. joulukuuta 1972 se kuitenkin jaettiin kahtia, ja Oklahoma Cityn hiippakunnasta tuli samalla arkkihiippakunta.
Arkkihiippakunnan virallinen sanomalehti on Sooner Catholic.


== Piispat ==
Vuosina 1876–1887 Intiaaniterroritorion prefektinä toimi Isidore Robot ja vuosina 1887–1890 Ignatius Jean. Vuosina 1891–1905 sen apostolisena vikaarina toimi Theophile Meerschaert, joka sitten hiippakunnan synnyttyä toimi sen ensimmäisenä piispana vuoteen 1924. Häntä ovat seuranneet:
Francis Kelley, piispa (1924–1948)
Eugene J. McGuinness, Oklahoma City-Tulsan piispa (1948–1957)
Victor Reed, Oklahoma City-Tulsan piispa (1958–1971)
John R. Quinn, Oklahoma City-Tulsan piispa (1971–1972), Oklahoma Cityn arkkipiispa (1972–1977)
Charles Salatka, arkkipiispa (1977–1992)
Eusebius Beltran, arkkipiispa (1993–2010)
Paul Stagg Coakley, arkkipiispa (2011–)


== Aiheesta muualla ==

Archdiocese of Oklahoma City (englanniksi)