Radhi Ben Abdelmajid Jaïdi (arab. راضي بن عبدالمجيد جعايدي‎‎, s. 30. elokuuta 1975 Tunis, Tunisia) on tunisialainen entinen jalkapalloilija. Puolustajana pelannut Jaïdi edusti urallaan muun muassa Boltonia ja Southamptonia.
Jaïdi on kokeillut myös näyttelemistä esiintyessään tunisialaisessa televisiosarjassa Maktoub vuonna 2008.
Hänet nimitettiin Tunisian maajoukkueen henkilöstöön heinäkuussa 2014 tarkkailemaan Euroopan kentillä pelaavia tunisialaisia.


== Ura ==
Jaïdi siirtyi Boltoniin ilmaisella siirrolla heinäkuussa 2004 Tunisin Espérance-joukkueesta, joka oli edellisellä kaudella voittanut maan mestaruuden. Hänestä tuli näin ensimmäinen tunisialainen Valioliigassa pelannut jalkapalloilija.
Kesällä 2006 Jaïdi siirtyi Boltonista Birminghamiin, jossa hän pelasi kolme kautta. Joukkue päätti olla jatkamatta puolustajan sopimusta noustuaan takaisin Englannin valioliigaan kaudeksi 2009–2010. Jaïdi ehti pelata joukkueessa yhteensä 93 ottelua tehden niissä kuusi maalia.
Elokuussa 2009 Jaïdi oli jo allekirjoittamassa sopimusta Southamptonin kanssa, mutta ei saanut työlupaa. Siirto viivästyi lopulta syyskuuhun asti, jolloin Southampton varmisti tehneensä hänen kanssaan kahden vuoden sopimuksen. Jaïdi pelasi ensimmäisellä kaudellaan yhteensä 29 ottelua ja teki niissä yhden maalin. Hänen ensimmäinen maali Southamptonin paidassa syntyi 26. syyskuuta 2009 vierasottelussa Carlisle Unitedia vastaan. Myös toisella kaudellaan Jaïdi sai paljon vastuuta ja pelasi Englannin Ykkösliigassa yhteensä 31 ottelua, joissa syntyi kolme maalia. Jaïdi allekirjoitti vielä vuoden jatkosopimuksen kaudelle 2011–2012.


=== Maajoukkueessa ===
Maajoukkueessa Jaïdi on pelannut 105 ottelua, joissa hän on tehnyt 7 maalia. Hänen ensimmäinen maaottelunsa oli Ruandaa vastaan 2. kesäkuuta 1996.  Jaïdi oli mukana voittamassa Afrikan-mestaruutta vuonna 2004 ja pelasi vuosien 2002 ja 2006 MM-kisajoukkueissa.


== Saavutukset ==
Afrikan–mestaruus: 2004
Afrikan Cup-voittajien cup: 1998
CAF Cup: 1997
Tunisian cup (2): 1997, 1999
Afro-Aasian Club Championship: 1995
Afrikan Super Cup: 1995
Afrikan Mestarien liiga: 1994
Tunisian-mestaruus (8): 1994, 1998, 1999, 2000, 2001, 2002, 2003, 2004


== Tilastot ==


== Lähteet ==


== Aiheesta muualla ==
Viralliset kotisivut (englanniksi)