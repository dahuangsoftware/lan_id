Nuottasaaren koulu on Oulussa Nuottasaaren kaupunginosassa toimiva liikuntapainotteinen peruskoulun ala-aste, joka kuuluu hallinnollisesti Myllytullin kouluun. Koulun vieressä sijaitsevan Heinäpään urheilukeskuksen vaikutuksesta kouluun perustettiin Pohjois-Suomen ensimmäinen peruskoulun liikuntaluokka vuonna 1996.
Arkkitehti Uki Heikkisen toimiston suunnittelema koulurakennus valmistui vuonna 1965. Valmistuttuaan koulu oli Oulun suurin kansakoulu. Koulun valmistuttua vanha Heinätorin kansakoulu muutettiin apukouluksi. Nuottasaaren koulun ensimmäisenä rehtorina toimi Tauno Hämäläinen. Koulu on myös mm. jousiammuntaseura Oulun Jousimiesten ja muiden seurojen, kerhojen ja bändien harjoituspaikka.
Koulurakennuksen seinässä on kuvanveistäjä Kauko Räsäsen kuparinen reliefi Aapelus.


== Lähteet ==


== Aiheesta muualla ==
 Kuvia tai muita tiedostoja aiheesta Nuottasaaren koulu Wikimedia Commonsissa