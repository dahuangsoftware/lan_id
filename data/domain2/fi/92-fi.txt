Morris LRC (engl. LRC - Light Reconnaissance Car) oli Morris Motor Companyn valmistama toisessa maailmansodassa käytetty panssariauto. Morris Motor Company valmisti ajoneuvoa noin 2 200 kappaletta vuosina 1940 - 1944. Britannian armeija käytti Morris LRC:tä lähinnä tiedustelutehtävissä ja RAF Regimentin kalustossa lentokenttien suojeluun Afrikassa, Italiassa sekä Pohjois-Euroopassa. Brittiarmeijan lisäksi pieni määrä ajoneuvoja oli puolalaisten joukkojen käytössä.
Morris LRC:n sisätilaratkaisu oli erilainen kuin muissa saman ajan panssariautoissa. Miehistö istui ajoneuvossa vierekkäin niin että ajoneuvon kuljettaja istui keskellä ja ampujat kuljettajan kummallakin puolella. Morris LRC:n pääase oli Boys-panssarintorjuntakivääri ja lisäksi ajoneuvo oli varustettu Bren-konekiväärillä. Tavallisen mallin lisäksi ajoneuvosta valmistettiin aseistamaton tulenjohtoversio.


== Mallit ==
Morris LRC:tä valmistettiin kaikkiaan viitenä erilaisena mallina:
Mk I - alkuperäinen malli.
Mk I OP - aseintamaton tulenjohtomalli. Ajoneuvo oli varustettu kahdella etäisyydenmittauslaitteella.

Mk II - nelivedolla varustettu malli.
Morris Experimental Tank - kahdella tykkitornilla varustettu koemalli joka ei päätynyt varsinaiseen tuotantoon.
Firefly - koemalli joka oli varustettu panssarintorjuntatykillä.


== Kuvagalleria ==