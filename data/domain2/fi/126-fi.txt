Triton-NN (ven. Тритон-НН) eli projekti 21310 on venäläinen pienoissukellusveneiden luokka. Alustyyppi julkistettiin koekäytöön joulukuussa 2008. Pienoissukellusveneen on suunnitellut nižninovgorodilainen suunnittelutoimisto Lazurit (ven. «Центральное конструкторское бюро «Лазурит», ОАО «ЦКБ «Лазурит», Tsentralnoje konstruktorskoje bjuro Lazurit, OAO TšKV Lazurit).
Suunnittelutoimisto Lazurit on yksi kolmesta venäläisistä sotilassukellusveneiden suunnittelijoista. Tämä vuonna 1953 toimintansa aloittanut yhtiö on suunnitellut merkittävän osan venäläisistä diesel- ja ydinsukellusveneistä. Pienoissukellusveneitä yritys on suunnitellut sekä sotilaallisiin että siviilitarkoituksiin.
Alustyyppiä Triton-NN on luonnehdittu nopean pinta-aluksen ja sukellusveneen yhdistelmäksi. Ruotsalaislähde arvioi alustyypin pystyvän kulkemaan pinta-ajossa moottoritorpedoveneiden tapaan 30–40 solmun nopeudella.  Alustyyppi on suunniteltu erityisesti venäläisten sukeltajien ja erikoisjoukkojen (Spetsnaz) käyttöön. Arvioiden mukaan Triton-NN -pienoissukellusveneeseen mahtuu noin 10 sukeltajaa ja se voidaan varustaa torpedoilla.
Sukellusvenemallista Triton-NN uutisoitiin 19. lokakuuta 2014 eräänä mahdollisuutena Tukholman saaristossa lokakuun puolivälissä 2014 käynnistettyjen sukellusvene-etsintöjen yhteydessä. 


== Lähteet ==


== Aiheesta muualla ==
Triton 1M (venäjäksi) (smartnews.ru)
Materiaalia venäläisistä pienoissukellusveneistä, kuten Triton-1, Triton-2, Triton-NN jne (venäjäksi) (diveright.ru)
Experten: En rätt smart konstruktion (19.10.2014) (ruotsiksi) (expressen.se)
Så fungerar nya superdykbåten (2008, Ruotsin armeijan erikoisjoukkojen The Seal -pienoissukellusvene) (ruotsiksi) (nyteknik.se)