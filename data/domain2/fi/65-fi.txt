Alpo Halme (s. 1929) on suomalainen arkkitehti ja professori, joka on tullut tunnetuksi rakennusakustiikan tutkimuksen, suunnittelun ja opetuksen uranuurtajana Suomessa.
Halme on suunnitellut satojen konserttisalien, teatterien, monikäyttösalien ja suurhallien akustiikkaa. Sen lisäksi hän on toiminut ääneneristysrakenteiden, yleisen meluntorjunnan, LVI-laitteiden ääniongelmien ja vaikeiden tilojen äänentoistojärjestelmien suunnittelun parissa.
Alpo Halme toimi 25 vuotta Teknillisen korkeakoulun arkkitehti- ja rakennusosaston akustiikan erikoisopettajana. Vuonna 1988 koulu antoi hänelle tekniikan kunniatohtorin arvon. Vuonna 1993 Halmeelle myönnettiin Vantaan kulttuuripalkinto.
Halme työskenteli 1950-luvun alussa opintojensa ohessa Toivo Jäntin arkkitehtuuritoimistossa. Myöhemmin hän oli osakkaana Insinööritoimisto Paavo Arni & Co:ssa ja perusti vuonna 1964 yhä toimivan yrityksensä Arkkitehtitoimisto Alpo Halme Oy.


== Kirjallisia teoksia ==
Rakennus- ja huoneakustiikka, Teknillisen korkeakoulun ylioppilaskunta, 1970.
Koulujen rakennus- ja huoneakustiikka, VTT 1972. ISBN 951-38-0130-6.
Asuminen ja ääneneristys. Asuntohallitus, 1974.
Rakennus- ja huoneakustiikka : meluntorjunta, Otakustannus 1977, tarkistettu painos 1981, muuttamaton lisäpainos 1987. ISBN 951-671-040-9.
Ilmastoinnin äänitekniikka, yhdessä Olli Seppäsen kanssa, Suomen LVI-liitto, 2002. ISBN 951-98811-2-3.
Ääneneristyksen toteuttaminen, yhdessä Eija Halme-Salon kanssa, Suomen rakennusinsinöörien liitto, 1984. ISBN 951-758-041-X.


== Lähteet ==