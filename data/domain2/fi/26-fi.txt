Mihail Simonov (19. lokakuuta 1929 Rostov-na-Donu Neuvosto-Venäjä – 4. maaliskuuta 2011 Venäjä) oli venäläinen lentokonesuunnittelija, joka suunnitteli Suhoi Su-27 -hävittäjä-pommittajan, joka oli Neuvostoliiton vastaus Yhdysvaltain F-15 Eaglelle. Neuvostoliiton hajoamisen jälkeen Simonov koordinoi 1991 koneen myyntiä ulkovalloille, jotta maa saisi kovasti kaivattua kovaa valuuttaa. Ansioistaan hän sai arvonimen Venäjän federaation sankari 1999.
Simonovista tuli lentokoneinsinööri 1950-luvulla ja hän meni Suhoin palvelukseen 1970 apulaispääsuunnittelijaksi. Suhoin-aikanaan hän kehitti Suhoi Su-24 -pommikoneen ja Suhoi Su-25 -maataistelukoneen sekä Su-27:n. Hän oli Neuvostoliiton lentokoneteollisuuden varaministeri vuosina 1979–1983.


== Lähteet ==

"Mikhail Simonov, 81, Designer of Soviet Air Force Workhorse, Dies", The New York Times. 4.3.2011