Susanna Turunen (s. 17. huhtikuuta 1965 Espoo) on suomalainen toimittaja. Hän työskenteli Yleisradion EU-kirjeenvaihtajana Brysselissä vuosina 2007–2012. Sen jälkeen Turunen on toiminut Ylen politiikantoimituksessa Eurooppa-toimittajana.


== Koulutus ja ura ==
Turunen on opiskellut kansainvälistä politiikkaa ja journalismia Augustana Collegessa Yhdysvalloissa, josta hän valmistui kandidaatiksi vuonna 1993. Lisäksi hän on opiskellut maisteriopintoja Uppsalan yliopistossa.
Turunen aloitti toimittajanuransa Ruotsin radiossa ja televisiossa vuosina 1994–1995. Sieltä Turunen siirtyi Yleisradioon, jossa hän työskenteli ensin vuonna 1996 Ylen Lapin radiossa, kunnes hän siirtyi Ylen Aamu-tv:n toimitukseen vuosiksi 1997–2000. Turunen työskenteli Ylen ulkomaantoimituksessa vuodesta 2001 kunnes neljän vuoden päästä hän siirtyi politiikantoimitukseen ja sittemmin Brysselin-kirjeenvaihtajaksi. Sen jälkeen hän on toiminut Ylen EU-erikoistoimittajana.


== Lähteet ==