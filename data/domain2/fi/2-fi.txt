Michel Serrault (24. tammikuuta 1928 – 29. heinäkuuta 2007) oli ranskalainen näyttelijä, joka esiintyi pitkälti yli sadassa elokuvassa. Niistä tunnetuimpiin lukeutuu Hullujen häkki (La Cage aux Folles) vuodelta 1978.
Serrault tuli tunnetuksi myös teatterista. Hän voitti parhaan miesnäyttelijän César-palkinnon vuosina 1979, 1982 ja 1996. Hän jatkoi uraansa näyttelijänä 2000-luvulle saakka. Hänellä oli vaimonsa Nitan kanssa lapset Nathalie ja Caroline; Nathaliesta tuli näyttelijä, mutta Caroline kuoli liikenneonnettomuudessa vuonna 1977.
Serrault kuoli pitkällisen sairauden jälkeen kotonaan Normandiassa heinäkuussa 2007.


== Lähteet ==


== Aiheesta muualla ==
Michel Serrault Elonetissä
Michel Serrault Internet Movie Databasessa (IMDb.com) (englanniksi)