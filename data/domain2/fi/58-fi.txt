Hertta Kalkas (21. marraskuuta 1925 Helsinki – 17. marraskuuta 2011 Turku) oli suomalainen hoitotieteen uranuurtaja ja Tampereen yliopiston hoitotieteen professori.
Kalkas aloitti hoitoalalla 1942 apusisarena Uudenkaupungin sotasairaalassa. Hän valmistui sairaanhoitajaksi 1949 ja terveyssisareksi 1950 ja työskenteli näissä tehtävissä sekä sairaanhoidon opettajana ja sairaahoito-oppilaitosten rehtorina Helsingissä ja Turussa. Hän väitteli valtiotieteen tohtoriksi 1981. Hoitotieteen uranuurtajana hän opetti alan ensimmäisiä oppilaita Tampereen yliopistossa vuonna 1981 ja toimi sen jälkeen lisäksi tutkijana. Hän on kirjoittanut alan perusteoksiin kuuluvan Hoitotyön eettiset perusteet, jota käytettiin pitkään oppikirjana Suomessa ja muissa pohjoismaissa.
Kalkkaan puoliso oli valokuvaaja Vilho Setälä (k. 1985).


== Julkaisut ==
Henkilökunnan toiminta työikäisten verenpainepotilaiden ja insuliinidiabeetikkojen avoterveydenhuollossa. Sairaanhoitajien koulutussäätiö, 1978 ISBN 951-9105-24-7
Aikuinen insuliinidiabeetikko terveydenhuollon hoitoprosessissa. Sairaanhoitajien koulutussäätiö, 1981 ISBN 951-9105-37-9
Hoitotyön eettiset perusteet. Hertta Kalkas, Anneli Sarvimäki, Sairaanhoitajien koulutussäätiö, 1985 Myöhemmin nimellä Hoitotyön etiikan perusteet (5. uud. p. 1996, 7. P. 2002) ISBN 951-0-21528-7
Ilmestynyt ruotsiksi: Omvårdnadens etiska grunder. Almqvist & Wiksell, 1987. 3. p. Liber Utbildning, 1996 ISBN 91-634-1362-0


== Lähteet ==