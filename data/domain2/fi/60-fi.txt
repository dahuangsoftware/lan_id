Harjumaa eli Harjun maakunta (viroksi Harju maakond) on pohjoisin Viron maakunnista. Maakunnan pinta-ala on 4 333 km² ja väkiluku 572 103 henkilöä (2014); Harjumaa on Viron runsasväkisin ja tiheimmin asuttu maakunta. Maakunnan pääkaupunki on Tallinna. Maakunnan tärkeimpiä perinteisiä elinkeinoja ovat maatalous, kalastus ja kalanjalostus. Teollisuus työllistää paperi-, rakennusaine-, huonekalu-, panimo- ja elintarvikealoilla. Nykyisin myös matkailu sekä palvelualat työllistävät.


== Maantiede ==
Maakunnan luonto käsittää rannikkoalangon ja liuskekivilaakion. Luonteenomaista maisemalle on klintti, joka muodostaa korkeita rantatörmiä. Maakunnassa on 34 Itämereen laskevaa jokea, joissa on myös Viron suurimmat putoukset (Keila, Jägala). Alueella on myös järviä, kuten Ülemisten, Kahalan ja Harkun järvet. Jääkausi on muovannut karsti-ilmiöitä, siirtolohkareita, kauniita rantoja, joissa on säilynyt aarniometsiä ja hakakatajikkoja. Maakunnan korkein kohta on Voosen vuori (100 m).


== Kaupungit ja kunnat ==

Kaupungit on lihavoitu


== Väestö ==
Vuoden 2011 väestönlaskennan mukaan Harjumaalla oli 552 927 asukasta, joista 341 121 (61,7 %) oli virolaisia, 173 194 (31,3 %) venäläisiä ja 37 742 (6,8 %) muita kansallisuuksia.


== Hallinto ja politiikka ==
Harjumaa ja Raplamaa muodostavat Viron riigikogun vaalien vaalipiirin numero 4, neljännen vaalipiirin ja samalla ensimmäisen pääkaupunki Tallinnan ulkopuolisen vaalipiirin, josta valitaan yhteensä kolmetoista kansanedustajaa Viron 101-jäseniseen parlamenttiin.


== Lähteet ==
Viron Suomen Suurlähetystön kotisivutlähde tarkemmin?


=== Viitteet ===


== Aiheesta muualla ==
 Kuvia tai muita tiedostoja aiheesta Harjumaa Wikimedia Commonsissa