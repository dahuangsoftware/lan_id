Melville on kaupunki Kanadassa, Saskatchewanin provinssissa. Kaupunki sijaitsee itäisessä Saskatchewanissa, noin 144 kilometriä itään provinssin pääkaupungista, Reginasta, 43 kilometriä lounaaseen Yorktonista ja 97 kilometriä länteen Manitoban rajalta. Melvillen väkiluku on 4 149 (2006). Kaupungin väkiluku on ollut laskussa viimeisten vuosien aikana, vuonna 1996 kaupungissa oli vielä 4 646 asukasta ja vuonna 2001 enää 4 453 asukasta.
Kaupunki on nimetty Grand Trunk Pacific Railwayn johtaja Charles Melville Haysin mukaan.


== Historia ==
Kaupunki sai alkunsa 1900-luvun alussa, kun Grand Trunk Pacific Railwayn rakensi mantereen ylittävän rautatiensä nykyisen Melvillen kaupungin läpi ja perusti sinne tukikohdan, joka oli toinen Winnipegin länsipuolella. Rautatieyhtiö hankki nykyisen kaupungin alueen haltuunsa 1906, ja seuraavana vuonna ensimmäiset asukkaat saapuivat. Rautatien rakennustyöt saatiin päätökseen vuonna 1908 ja Melville nimettiin rautatieyhtiön johtajan Charles Melville Haysin mukaan. Vuonna 1909 kylän asukasluku oli jo tuhat asukasta, ja siitä tuli kaupunki (town). Melvillen väkiluku jatkoi voimakasta kasvuaan lähinnä rautatien ja alueen maatalouden ansiosta.
Nykyisin kaupungin läpi johtavan rautatien omistaa Canadian National Railway, joka hoitaa tavaraliikennettä radalla. VIA Railin The Canadian matkustajajuna pysähtyy Melvillen rautatieasemalla kolme kertaa viikossa.


== Lähteet ==