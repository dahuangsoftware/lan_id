Pavel Konstantinovitš Lyžyn (valkoven. Павел Константинович Лыжин; s. 24. maaliskuuta 1981 Voronok, Venäjän SFNT, Neuvostoliitto) on valkovenäläinen yleisurheilija, joka kilpailee kuulantyönnössä ja kiekonheitossa. Hän edustaa seuratasolla Dynamo Brestiä.
Lyžyn on voittanut arvokisoista kaksi mitalia, hopeaa sekä sisäratojen EM-kisoista 2007 että vuoden 2003 universiadeista. Hän on osallistunut olympialaisiin kahdesti, vuosina 2004 ja 2008. Lyžyn sijoittui seitsemänneksitoista Ateenan kisoissa 2004, mutta oli viides Pekingissä 2008 jääden vain seitsemän senttimetrin päähän mitalista. Hän on lisäksi ollut kuudes Wienin sisäratojen EM-kisoissa 2002, Berliinin MM-kisoissa 2009 ja Dohan sisäratojen MM-kisoissa 2010 sekä seitsemäs Barcelonan EM-kisoissa 2010 ja kymmenes Göteborgin EM-kisoissa 2006. Lyžyn on kilpaillut kuulantyönnön lisäksi myös kiekonheitossa, jossa hän sijoittui toiseksi alle 20-vuotiaiden EM-kisoissa 1999 ja seitsemänneksi alle 20-vuotiaiden MM-kisoissa 2000.


== Ennätykset ==
Lähde: IAAF 
Kuulantyöntö: 21,21 m (2010)
Kiekonheitto: 61,72 m (2007)


== Lähteet ==