Oulun kansainvälinen lasten- ja nuortenelokuvien festivaali on Oulussa vuosittain pidettävä lasten- ja nuortenelokuvien katselmus- ja kilpailutapahtuma. Festivaalin järjestää Oulun Elokuvakeskus ry. Tapahtumaa on järjestetty vuodesta 1982 lähtien.
Festivaali jakaantuu viiteen sarjaan: kilpasarja, nuortensarja, maailmanpyörä, kotimainen katselmus ja erikoissarjat.
Festivaaleilla jaetaan muun muassa kilpailusarjan parhaan elokuvan ohjaajalle sanomalehti Kalevan lahjoittama 3 000 euroa, Kansainvälisen lasten- ja nuortenelokuvien järjestön CIFEJ:n palkinto sekä Sanna Koiviston suunnittelema Pikku karhu, suomalaisen lastenelokuva-alan tunnustuspalkinto.
Festivaali järjestetään vuosittain viikolla 47. Esityspaikkoja ovat Finnkino Plaza sekä Kulttuuritalo Valveella sijaitsevat Valvesali ja Studio.


== Lähteet ==


== Aiheesta muualla ==
Oulun Elokuvakeskus ry
Elokuvateatteri Studio
Oulun kaupunki
Kulttuuritalo Valve
CIFEJ
european-films.net