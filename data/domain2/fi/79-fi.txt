Karoliina Kudjoi (s. 14. toukokuuta 1962 Pyhäjoki) on suomalainen näyttelijä. Hän on valmistunut Tampereen näyttelijäntyönlaitokselta 1989.
Kudjoi on näytellyt sekä Riihimäen että Vaasan kaupunginteattereissa. Vaasan kaupunginteatterista hän siirtyy freelancernäyttelijäksi Tampereen seudulle näytäntökauden 2009–2010 jälkeen. Kudjoi on näytellyt muun muassa elokuvassa Aleksis Kiven elämä Albina Palmqvistiä sekä televisiosarjassa Salatut elämät naispappi Rauni Koivukujaa. Hän on antanut myös äänensä Laa-Laalle lastensarjaan Teletapit sekä Nallelle piirrossarjaan Franklin.


== Filmografia ==
Puolustuksen puheenvuoro – Paula Nenonen (2009)
NDA - Salassapitosopimus – Tohtori (2005)
Partanen – Natalia (2003)
Isä – Päivi Lehtinen (2003)
Aleksis Kiven elämä – Albina Palmqvist (2002)
Salatut elämät – Rauni Koivukuja (1999–2001)
Lotta Björk (1997)
Elämän suola – Anna Parkkonen-Turpeinen (1996–1998)