Būtībā šim jēdzienam ir divas nozīmes: 1 - tas ir plaukstai piemērots spals šaujamieročos; 2 — plaukstai piemērots noteiktu darbarīku spals. Šaujamieročos vai citos darbarīkos pistoles spals ir tā mehānisma daļa, ko tur roka un kas orientē roku tāda veida pozīcijā kā tiktu turēta kāda parasta pistole, piemēram, Colt 1911. No pistoles spala lielā mērā ir atkarīgs satvēriens un turēšanas ērtība.


== Pistoles spals šaujamieročos ==
Šaujamieročos pistoles spalu parasti tur roka, kas darbina mēlīti. Šautenēs un shotgun tipa ieročos bez pistoles spaliem parasti tiek attiecināts, ka tiem ir „taisna” vai „kalnaina” (tikai shotgun tipa ieročiem) stila laides. Dažiem šaujamieročiem kā, piemēram, Thompson mašīnpistolēm ir priekšējais pistoles spals, kas stabilizē ieroci tā darbībā. Bieži pistoles spals veic dažādas funkcijas kā, piemēram, magazīnas apvalks, divkājis vai darbarīku glabātava. Vismaz vienā ierocī pistoles spals tiek izmantots arī kā rokturis, lai pielādētu ieroci.
Pistoles spali ir kontrolēta pazīme ASV šaujamieroču likumā. Priekšējais pistoles spals pistolēs ir ierobežots. Pistoles spali, kas ir izvirzīti uz āru zem ieroča un kas nav standarta šautenes daļa, pašlaik tiek regulēti daudzos štatos un tika regulēti tagad jau spēkā neesošajā Federālajā triecienieroču aizliegumā .


== Pistoles spals darbarīkos ==
Arī daudziem darbarīkiem, sākot jau no vienročiem (zāģis) un beidzot ar pneimatiskajiem naglotājiem, ir pistoles spals. Šādos darbarīkos bieži vien parādās arī vārds „pistole”: līmes pistole, drīvēšanas pistole, naglošanas pistole u.c. Vairākiem darbarīkiem tāpat kā šaujamieročiem ir arī priekšējais pistoles spals. Urbjos un slīpmašīnās šis spals parasti tiek lietots papildus kontrolei.