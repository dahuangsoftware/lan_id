Emīls Pileckis (lietuviešu: Emilis Pileckis; dzimis 1990. gada 27. jūnijā, Viļņā) ir Lietuvas starptautiskais meistars šahā (2009).


== Biogrāfija ==
Skolas laikā bieži piedalījies fizikas, ķīmijas un matemātikas olimpiādēs, kurās guvis labus panākumus. 2005. gadā uzvarējis Lietuvas fizikas olimpiādē un piedalījies starptautiskā fizikas olimpiādē Meksikā. 2009. gadā iestājies Viļņas Universitātes fizikas fakultātē, kuru 2013. gadā absolvējis ar bakalaura grādu, bet 2015. gadā turpat ieguvis maģistra grādu fizikā.
No 2001. gada līdz 2007. gadam pārstāvējis Lietuvu Eiropas un Pasaules junioru šaha čempionātos. 2008. gadā debitējis Lietuvas šaha čempionāta finālā un izcīnījis 7. vietu. 2008. gadā Eiropas komandu kausā šahā pārstāvējis Lietuvas klubu ŠK Panevėžys. 2008. gadā Eiropas šaha individuālajā čempionātā izcīnījis augsto 11. vietu 323 dalībnieku konkurencē. 2009. gadā FIDE Pileckim piešķīrusi starptautiskā meistara (IM) nosaukumu. 2008. gadā atzīts par Lietuvas labāko jauno šahistu vecuma grupā līdz 20 gadiem. 2009. gadā uzvarējis Lietuvas šaha ātrspēles čempionātā. 2013. gadā uzvarējis Latvijas šaha festivāla "Liepājas rokāde" "Open" turnīrā. Divas reizes pārstāvējis Lietuvas izlasi Pasaules šaha olimpiādēs (2012-2014).


== Atsauces ==


== Ārējās saites ==
Šahista profils FIDE mājaslapā (angliski)
Šahista profils chessgames.com mājaslapā (angliski)
Šahista profils 365chess.com mājaslapā (angliski)
Šahista profils chesstempo.com mājaslapā (angliski)
Šahista profils olimpbase.org mājaslapā (Pasaules šaha olimpiāde) (angliski)