Ēriks Stols (Eric Staal; dzimis 1984. gada 29. oktobrī Tanderbejā, Kanādā) ir profesionāls kanādiešu hokejists, spēlē uzbrucēja pozīcijā, Kanādas hokeja izlases dalībnieks. Pašlaik (2016) pārstāv NHL klubu Minesotas "Wild".
2005.—2006. gada NHL sezonas Stenlija kausa ieguvējs. Piedalījies trijās NHL visu zvaigžņu spēlēs (2007, 2008, 2009) un 2008. gada All-Star spēlē tika atzīts par spēlēs MVP. Kopā ar Kanādas izlasi ir izcīnījis zelta medaļu 2010. gada Ziemas Olimpiskajās spēlēs un kļuva par 2007. gada Pasaules čempionu. Stols kļuva par 23. hokejistu, kas ir pievienojies Triple Gold Club klubam.
Ē. Stola brāļi Džordans, Marks un Džareds arī ir profesionāli hokejisti.


== Spēlētāja karjera ==
2003. gada NHL draftā viņu izraudzījās Karolīnas "Hurricanes" ar kopējo otro numuru. 2005.—06. gada sezonā kļuva par komandas rezultatīvāko spēlētāju un kopā ar "Hurricanes" izcīnīja Stenlija kausu. 2009. gadā uzsāka pildīt komandas kapteiņa pienākumus. 2015.—16. gada sezonas otrajā pusē tika aizmainīts uz Ņujorkas "Rangers", savukārt vasarā noslēdza trīs gadu līgumu ar Minesotas "Wild".


== Atsauces ==


== Ārējās saites ==
Sports-Reference profils (angliski)
Eliteprospects profils (angliski)
Internet Hockey Database profils (angliski)
Eurohockey profils (angliski)