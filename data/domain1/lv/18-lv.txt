Johans Rūdolfs Adolfi (vācu: Johannes (Hans) Rudolf Adolphi, dzimis 1862. gada 27. janvārī, miris 1944. gada 10. septembrī) bija vācbaltiešu ārsts un šahists.


== Dzīves stāsts ==
Dzimis Cēsīs pilsētas ārsta ģimenē. No 1872. gada līdz 1881. gadam mācījies Bērzaunes ģimnāzijā. Pēc tam studējis Tērbatas Universitātē. To beidzis 1887. gadā iegūstot ārsta (Dr. med.) profesiju. Kļuvis par ārstu, Adolfi uzsācis savas darba gaitas Nītaurē, tad no 1890. līdz 1895. gadam strādājis Kandavā. Šai laikā praktizējies arī Berlīnes un Getingenes Universitāšu klīnikās. No 1895. gada augusta strādājis Jelgavā un vasarās arī Ķemeros. Būdams labs šahists, viņš 1899. gada aprīļa beigās piedalījies 1. Baltijas Šaha savienības kongresa blakusturnīrā, iegūstot dalītu 4. godalgu.
1899. gada jūnijā viņš devās uz Tālajiem Austrumiem un tur kā Krievijas dzelzceļa ārsts nostrādāja dažādās vietās sava darba mūža lielāko daļu. Par saviem piedzīvojumiem Tālajos Austrumos laikrakstos un medicīniskos žurnālos publicējis vairākus aprakstus.
1923. gadā viņš atgriezās Rīgā un dzīvoja kā pensionēta privātpersona.


== Publikācijas ==
Aus der Mandschurei. Düna Zeitung № 284 (18.12.1899) 1.—2. lpp.
Aus der Mandschurei II. Düna Zeitung № 45 (24.02.1900) 1.—2. lpp.
Aus der Mandschurei III. Düna Zeitung № 178 (09.08.1900) 1.—2. lpp.
Aus der Mandschurei III. Düna Zeitung № 202 (06.09.1900) 1. lpp.


== Atsauces ==


== Ārējās saites ==
Ieraksts Vitaost mājas lapā. (vāciski)