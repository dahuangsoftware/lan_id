Iedzīvotāju blīvums ir skaitlisks lielums, kas parāda vidējo iedzīvotāju skaita attiecību pret noteiktu teritorija vienību (parasti 1 km2). Parasti iedzīvotāju blīvumu aprēķina valstij, pašvaldībai, citai noteiktai teritorijai vai visai Zemei.
Pašlaik uz Zemes dzīvo apmēram 7 miljardi cilvēku un Zemes platība ir 510 miljoni km2, tādējādi vidējais apdzīvotības blīvums ir 13,7 cilvēki uz km2. Ja tiek ņemta vienīgi sauszemes platība (150 miljoni km2), tad vidēji uz kvadrātkilometra sauszemes dzīvo 47 cilvēki. Taču vairāk nekā uz puses no sauszemes ir cilvēkam nepiemērota dzīves vide. Lielākā daļa cilvēku dzīvo netālu no jūras vietās, kur pieejams dzeramais ūdens.
Latvijas iedzīvotāju blīvums ir 30,8 cilvēki uz km2.


== Atsauces ==