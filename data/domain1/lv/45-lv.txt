Sonja Delonē (franču: Sonia Delaunay, dzimusi Sāra Šterna (Сара Ильинична (Элиевна) Штерн) 1885. gada 14. novembrī, mirusi 1979. gada 5. decembrī) bija Ukrainas ebreju izcelsmes franču māksliniece, kas ar savu vīru Robēru Delonē, izejot no kubisma prakses, ir vieni no orfisma pamatlicējiem.
No 1890. gada dzīvoja Sanktpēterburgā. 1905. gadā pārcēlās uz Parīzi. 1910. gadā apprecējās ar Robēru Delonē. Lielākoties darbojās Parīzē, izņemot Pirmā pasaules kara gadus, kad uzturējās Spānijā un Portugālē. 1937. gadā kopā ar Robēru piedalījās Parīzes Vispasaules izstādes noformēšanā. 20. gadsimta 20. gados ietekmēja Art Deco stila lietišķo mākslu. Nodarbojās arī ar grāmatu ilustrācijām. 1964. gadā kļuva par pirmo mākslinieci sievieti, kam tika sarīkota personālizstāde Luvrā.


== Ārējās saites ==
 Vikikrātuvē par šo tēmu ir pieejami multivides faili. Skatīt: Sonja Delonē.
Encyclopædia Britannica ieraksts (angliski)