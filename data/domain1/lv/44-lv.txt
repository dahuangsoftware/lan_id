Ceraukste (lietuviešu: Čeriaukštė) ir Mūsas labā krasta pieteka Bauskas novadā Latvijā un Panevēžas apriņķī Lietuvā. Sākas Lietuvā ziemeļrietumos no Biržiem reljefa pacēlumā starp Mēmeli un Mūsu, satekot vairākiem novadgrāvjiem. Tek ziemeļrietumu virzienā pa līdzenu, meliorētu apvidu. Upes gultne augštecē un vidustecē regulēta, upes ieleja sāk veidoties tikai pie Grenctāles. Lejpus autoceļa A7 upes gultne dabīga ar izteiktu ieleju un stāvkrastiem. Ietek Mūsā pretī Pīrāgiem. Lielākās pietekas ir Skarīte, Lakštupe (kreisās; Lietuvā), Spreņģu strauts, Jodavas strauts, Lopgales grāvis (labās; Latvijā). Lielākās apdzīvotās vietas krastos ir Pačeraukšte (Lietuvā) un Grenctāle (Latvijā).


== Atsauces ==