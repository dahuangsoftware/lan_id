Mark V bija Mark klases smagais tanks (Mark IV minimāla modifikācija — nomainīta transmisija).
Ražots no 1917. līdz 1920. gadam (kopā 400 eksemplāru: 200 M un 200 F). Kaujā pirmo reizi piedalījās 1918. gadā pie Amjēnas.


== Konstrukcija ==
Raksturīga silueta rombveida forma (skatoties no sāniem), zems smaguma centrs, kāpurķēdes gāja pa visa tanka silueta perimetru, ieroči izvietoti grozāmās ligzdās — sponsonos — tanka sānos, virspusē atradās komandiera tornītis. Prototips izstrādāts un sākts ražot 1917. gadā (Metropolitan Carriage and Waggon Company Ltd.). Apbruņots ar Hotchkiss lielgabaliem (QF 6 pounder 6 cwt Hotchkiss), Hotchkiss (Hotchkiss M1909 Benet-Mercie machine gun) un Vickers MG (Vickers machine gun) ložmetējiem.


=== Modifikācijas ===
Pamatā bija 2 veidu pamatmodifikācijas:
t.s. Mark V (M) ("Mark V Male", no angl. male - "vīrietis") - katrā sānā viens sešu mārciņu jūras lielgabals un 1 ložmetējs, papildus bija vēl divi ložmetēji, kurus ievietot tanka priekšā un aizmugurē esošajās papildu lūkās;
t.s. Mark V (F) ("Mark V Female" no angl. female - "sieviete") - lielgabalu vietā ložmetēji, t.i. tanks bruņots tikai ar ložmetējiem.
Lai pārvarētu 3,5 m platos prettanku grāvjus Hindenburga līnijas nocietinājumu sistēmā, tika izveidota pagarināta - 9.72 m - modifikācija Mark V (S) (Mark V Star Tadpole Tai jeb Mark V*). Masa: 33 t (M), 32 t (f). Šajā modelī pirmo reizi bija arī telpa kājnieku pārvadāšanai, taču tā netika izmantota šim mērķim (pēc brauciena slikti ventilētajā telpā karavīri nebija kaujasspējīgi), bet gan kravu un munīcijas pārvadāšanai. Lielu daļu piemēroja tiltu likšanas un atmīnēšanas darbiem.
1918. gada maijā parādījās versija Mark V (SS) (Mark V Star-Star jeb Mark V**) ar ievērojami jaudīgāku dzinēju (saražots 197 eksemplāru). Masa: 35 t (M), 34 t (F).
Kā citiem šī tipa tankiem, bija arī unificētais modelis Mark V (H) (Mark V Hermaphrodite): 1 lielgabals, 5 ložmetēji, garums - 8,1 m, augstums - 2,64 m, platums - 4,1 m.


== Mark V citu valstu bruņotajos spēkos ==
1919. gada nogalē trīs Mark V (H) Latvija ieguva no sakautās krievu ģenerāļa Nikolaja Judeniča Ziemeļrietumu armijas krājumiem, iekļaujot tos I Bruņotā divizionā un nosaucot vārdos: "Ģenerālis Balodis", "Ģenerālis Burts" un "Ministru prezidents Ulmanis".


== Atsauces ==