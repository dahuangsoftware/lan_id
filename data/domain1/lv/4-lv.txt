Alberts Simonsons (angļu: Albert Simonson; 1914. gada 26. decembris Ņujorka — 1965. gada 16. novembris Sanhuana) bija ASV šahists.


== Biogrāfija ==
Piedzimis bagātā ģimenē un jaunībā nopietni nodarbojies ar šahu. 1933. gadā Ņujorkā nacionālā turnīrā dalījis otro vietu, atpaliekot tikai no uzvarētāja Rubena Faina. Šis rezultāts deva Simonsonam vietu ASV komandā Pasaules šaha olimpiādē 1933. gadā, kurā viņš komandu vērtējumā izcīnīja zelta medaļu. 1936. gadā ASV šaha čempionāta izcīnījis otro vietu aiz Semjuela Reševska. Nākamajā ASV šaha čempionātā 1938. gadā bijis trešais. Vēl divas reizes piedalījies ASV šaha čempionāta finālos (1940, 1951), taču iepriekšējos panākumus nav vairs atkārtojis. Divus gadus pēc kārtas dalījis pirmo vietu Manhetenas šaha kluba čempionātā, taču abas reizes zaudējis papildu mačā par čempiona nosaukumu (1937-1938).
Bijis pazīstams speciālists daudzās kāršu un galda spēlēs, un pēc savu laikabiedru atmiņām cietis no ievērojamas azartspēļu atkarības. Bijis trīs reizes precējies un triju bērnu tēvs.


== Atsauces ==


== Ārējās saites ==
Šahista profils chessgames.com mājaslapā (angliski)
Šahista profils 365chess.com mājaslapā (angliski)