Ronalds Ernests Pols (angļu: Ronald Ernest Paul; dzimis 1935. gada 20. augustā Pitsburgā, ASV) ir amerikāņu politiķis un ārsts.
Bijis viens no kandidātiem uz ASV prezidenta amatu 1988., 2008. un 2012. gada vēlēšanās.


== Politiskā piederība ==
Rons Pols dažādos avotos tiek raksturots kā Republikāņu partijas libertāriešu spārna pārstāvis vai vienkārši kā libertārietis.


== 2012. gada ASV prezidenta vēlēšanas ==
Kādu laiku 2012. gada sākumā Rons Pols ierindojās pat 2. vietā sabiedriskā viedokļa aptaujās par republikāņu nominācijas kandidātiem, daži komentētāji norādīja, ka pat neskatoties uz šiem rezultātiem, Pols tika ignorēts masu mediju diskusijās par republikāņu kandidātiem.
2012. gada maija beigās par republikāņu kandidātu faktiski tika uzskatīts Mits Romnijs. Neskatoties uz to ka pārējie svarīgākie konkurenti uz republikāņu nomināciju — Ņūts Gingričs un Riks Santorums ir izstājušies — Pols turpina savu kampaņu.
2012. gada 1. jūnijā Pols izteicies, ka pastāv iespēja, ka viņš varētu kandidēt kā trešās partijas kandidāts (līdztekus demokrātu Obamam un republikāņu Romnijam). Daži pauž viedokli, ka Pols pretendējot līdztekus Romnijam varētu iedragāt Romnija izredzes pret Obamu, sašķeļot republikāņu elektorātu, taču citi norāda, ka demokrātiem vajadzētu būt uzmanīgiem ar šādām prognozēm, jo Pols varētu iegūt daļu Obamas balsu, nodrošinot Romnija un Republikāņu partijas uzvaru.


== Atsauces ==


== Ārējās saites ==
 Vikikrātuvē par šo tēmu ir pieejami multivides faili. Skatīt: Rons Pols.
Prezidenta kampaņas oficiālā mājaslapa (angliski)
Informācija pārstāvju palātas mājaslapā (angliski)