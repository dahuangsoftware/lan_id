Černovický hájek je prírodná rezervácia ev. č. 698 na k. ú. Brněnské Ivanovice v Brne, okres Brno-mesto. Správa AOPK Brno. Nachádza sa na hornom toku Černovického potoka asi 1 km južne od Starých Černovíc. Geomorfologicky patrí Dyjsko-svrateckému úvalu.
Predmetom ochrany je zvyšok podmáčaného lužného lesa pri juhovýchodnom okraji mesta Brna. Lokalita pôvodne patrila ku katastrálnemu územiu Černovice, od ktorého je odvodený jej názov.


== Prírodné pomery ==


=== Geológia ===
Podložie tvoria treťohorné bádenské íly, na ktorých sú uložené naplaveniny nivy rieky Svitavy a Černovického potoka (štrkopiesky pleistocénneho veku a hliny holocénneho veku). Pôdy reprezentujú pseudoglejový glej a typická fluvizem.


=== Flóra ===
Z drevín je dominantná jelša lepkavá, ďalej sú zastúpené dub letný, jaseň štíhly, brest väzový alebo topoľ biely, cudzorodým prvkom je javorovec jaseňolistý, medzi kríkmi je rozšírená najmä baza čierna. Mokraďové rastlinstvo zastupuje záružlie močiarne, kosatec žltý, ostrica ostrá, praslička močiarna, na suchších miestach cesnak medvedí, chochlačka dutá, áron karpatský, kruštík širokolistý. Z priestoru výstavby tretej Novomlynskej nádrže bola do hájika presadená bleduľa letná.


=== Fauna ===
Z mokraďových druhov je to vijačka prúžkovaná (Cryptoblabes bistriga), kvetnatka čerkáčová a kôrovka jelšová, hniezdi tu kúdelníčka lužná, slávik, muchár sivý, vlha obyčajná a zelená alebo krutohlav hnedý.


== Referencie ==


== Pozri aj ==
Zoznam chránených území v okrese Brno-mesto
Lesy mesta Brna


== Iné projekty ==

 Commons ponúka multimediálne súbory na tému Černovický hájek


== Externé odkazy ==
AOPK ČR (po česky)
EniWeb.cz (po česky)


== Zdroj ==
Tento článok je čiastočný alebo úplný preklad článku Černovický hájek na českej Wikipédii.