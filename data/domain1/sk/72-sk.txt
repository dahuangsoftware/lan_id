Gravity Falls je americký animovaný seriál vysielaný na detskej televíznej stanici Disney Channel. Seriál vytvoril Alex Hirsch (bývalý scenárista Disneyho seriálu Rybičky). Pilotná časť bola odvysielaná na americkom Disney Channel 15. júna 2012, na jeho českej verzii 20. októbra 2012. Premiéra seriálu bola odvysielaná na americkom Disney Channel 19. júna 2012 a na jeho českej verzii 10. novembra 2012. Seriál sleduje osudy a dobrodružstvá dvojčiat Dippera a Mabel, ktorí trávia prázdniny u Zlejdu Stana v Tajomnej chyži v Gravity Falls v Oregone. V súčasnosti beží seriál v reprízach každý deň o 18:30 na českom Disney Channel.


== Dej ==


== Šifry ==
V seriáli je možné nájsť veľké množstvo šifier. Tu je ich zoznam:
Caesarova šifra (na konci tituliek v 1. až 6. epizóde) - pre rozlúštenie je potrebné posunúť každé písmeno o tri písmená dozadu (v abecede). Napríklad text dkrm znamená ahoj.
Atbashova šifra (na konci tituliek v 7. až 13. epizóde) - funguje na princípe otočenia celej abedecy. A je Z, B je Y, atď. Napríklad text zslq znamená ahoj.
Šifra A1Z26 - (na konci tituliek v 14. až 19. epizóde) - stačí vymeniť poradové číslo písmena za písmeno - A je 1, B je 2, atď. Napríklad text 1-8-15-10 znamená ahoj.
Kombinovaná šifra (na konci tituliek 20. epizódy 1. série) - je kombinácia dvoch alebo viacerých šifier. Pôvodný zašifrovaný text je v číslach. Rieši sa najprv konvertovaním pomocou Šifry A1Z26, potom konvertovaním pomocou Atbashovej šifry a nakoniec konvertovaním pomocou Caesarovej šifry.
Vigenérova šifra - je sériou Caesarových šifier, kde pozícia každého písmena závisí na kľúčovom slove. Vigenérova šifra používa Vigenérov štvorec. Pre pochopenie navštívte túto stránku s vysvetlením. Ide o jednu z najťažších šifier.
Pozn. v seriáli Gravity Falls sa nachádza omnoho viac šifier, ako je tu vypísaných. Môžete si ich pozrieť na tejto stránke.


== Denník 3 ==
V seriáli zastávajú veľkú úlohu 3 denníky, vďaka ktorým Dipper zisťuje podivné veci o mestečku (konkrétne Denník 3). Napísal ich Stanford Pines predtým, ako bol vtiahnutý do portálu.
Denník 3 vyšiel ako kniha (v angličtine) 26. júla 2016 a 13. júna 2017 vyšla jeho špeciálna edícia. Normálna kniha obsahuje 288 stránok, v ktorých sú aj tie, ktoré je možné vidieť v seriáli. V špeciálnej edícii je pridaných viac stránok a obsahuje neviditeľný atrament (presne ako v seriáli) aj so špeciálnou baterkou na pozeranie. Taktiež sú nalepené fotky, ktoré sa dajú odkrývať.


== Krátke epizódy ==
Okrem normálnych epizód existujú aj krátke epizódy. Celkovo vyšlo 5 sérii: Dipperov sprievodca záhadami, Mabelin životný radca, Opravujeme so Soosom, TV Kraťasy (český názov), Mabelin denníček. Majú okolo 2 až 3 minút.


== Externé odkazy ==
Gravity Falls v Internetovej databáze filmov (po anglicky)
Gravity Falls (TV seriál) v Česko-Slovenskej filmovej databáze
Gravity Falls Wikia - wiki seriálu v angličtine, je rozsiahla, nájdete tu takmer všetko o seriáli, momentálne ma okolo 1500 stránok (v angličtine)