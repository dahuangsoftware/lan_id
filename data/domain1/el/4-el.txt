Ο Τιρχάκα της Αιγύπτου ήταν Φαραώ της Αιγύπτου από την 25η δυναστεία Φαραώ της Αιγύπτου ή δυναστείας των Χουσιτών του βορείου Σουδάν, βασίλευσε από το 690 π.Χ. ως το 664 π.Χ., μικρότερος γιος του Πιανκί του πρώτου Χουσίτη βασιλιά που κατέκτησε την Αίγυπτο μικρότερος αδελφός και διάδοχος του Φαραώ Σεμπιτκού. Η χρονολόγηση της βασιλείας του έγινε από μια στήλη ενός ιερού ταύρου του θεού Άπις που βρέθηκε στο Σεράπειο ο οποίος γεννήθηκε το 26ο έτος βασιλείας του Ταχάρκα και πέθανε το 20ο έτος βασιλείας του Ψαμμήτιχου Α'. H περίοδος βασιλείας του Τιρχάκα ήταν τόσο πλούσια σε πολεμικές συγκρούσεις με τους Ασσυρίους όσο ήταν επιπλέον περίοδος ευημερίας και αναγέννησης για την Αίγυπτο και το βασίλειο των Χουσιτών στο Σουδάν που τα διοικούσε ενωμένα.


== Η εκστρατεία του Τιρχάκα στα Ιεροσόλυμα ==
O Τιρχάκα κλήθηκε από τον βασιλιά του Ιούδα Εζεκία ο οποίος υπερασπιζόταν το βασίλειο του το οποίο είχε πρωτεύουσα τα Ιεροσόλυμα από τον Ασσύριο βασιλιά Σενναχειρείμ, οι Ασσύριοι αναγκάστηκαν να λύσουν την πολιορκία και έτσι ο Εζεκίας με την βοήθεια του Τιρχάκα έσωσε το βασίλειο του από τον στρατό του Σενναχειρείμ. Η απόκρουση του Σενναχειρείμ από τον βασιλιά του Ιούδα Εζεκία και τον σύμμαχο του Φαραώ Τιρχάκα έχει ερμηνευθεί ποικιλοτρόπως τόσο από την Βίβλο εκτεταμένα στο βιβλίο των βασιλέων όσο και από τους Έλληνες συγγραφείς με χαρακτηριστικότερο παράδειγμα τον Ηρόδοτο. Τον 6ο χρόνο της βασιλείας του μια ισχυρή βροχή στην Αίγυπτο έφερε ευημερία με πλούσια συγκομιδή καρπών, επισκεύασε επίσης όλους τους ναούς, έκτισε μεγάλη πυραμίδα στο Ναπατάν και έκανε νέες προσθήκες στον ναό του Καρνάκ. Τα βιβλικά γεγονότα όπως περιγράφονται στο βιβλίο Β' Βασιλέων 19:9 και Ησαΐας 37:9 πιστεύεται ότι έγιναν το 701 π.Χ., 11 χρόνια πριν την άνοδο του στον θρόνο της Αιγύπτου όταν ο Τιρχάκα ήταν περίπου 20 ετών, το βιβλίο των βασιλέων τον αναφέρει σαν μελλοντικό Αιγύπτιο βασιλιά και γενικό διοικητή του Αιγυπτιακού στρατού. Ο Εζεκίας περιγράφεται στην βίβλο σαν ευσεβής βασιλιάς, πιστός στον θεό μετά από πολλές παρακλήσεις του μπροστά στον Ασσυριακό κίνδυνο κατάφερε με την βοήθεια του θεού να τους συντρίψει σώζοντας τα Ιεροσόλυμα την ίδια εποχή που το βασίλειο του Ισραήλ είχε καταστραφεί από τους Ασσυρίους. Ο Ηρόδοτος στο βιβλίο του αναφέρει ότι οι θεοί μετά από παράκληση του Σέθου έστειλαν στον Ασσυριακό στρατό ποντίκια που έφαγαν τις ασπίδες των στρατιωτών με αποτέλεσμα ο στρατός του Σεναχειρίμπ να συντριβεί από τις δυνάμεις του Σέθου και να αναγκαστεί να λύσει την πολιορκία. Σύμφωνα με ιστορικούς μελετητές το Σέθος πιθανότατα ήταν ο ιερατικός τίτλος ο οποίος είχε ο Τιρχάκα στην Αίγυπτο πριν την άνοδο του στον βασιλικό θρόνο των Φαραώ.


== Φαραώ της Αιγύπτου ==
Κατά την διάρκεια που ήταν βασιλιάς ο Τιρχάκα αντιμετώπισε πολλές εισβολές από τον Ασσύριο βασιλιά Εσαραδδών για πρώτη φορά το 677 π.Χ. όταν ήθελε να συμφιλιώσει μερικές Αραβικές φυλές που ζούσαν γύρω απο την Ερυθρά Θάλασσα αλλά ηττήθηκε. Λίγα χρόνια αργότερα το 671 π.Χ. ο Εσαραδδών κατέλαβε την Μέμφιδα συλλαμβάνοντας πολλά μέλη από την βασιλική οικογένεια της Αιγύπτου, ο Τιρχάκα αναγκάστηκε να καταφύγει στον νότο ενώ οι Ασσύριοι παρέμειναν στον βορά για να οργανώσουν τις κατακτήσεις τους τοποθετώντας τον Νεχώ Α' σαν βασιλιά στην Σαίδα. Λίγο αργότερα το 669 π.Χ. ο Εσαρραδών πέθανε αφήνοντας εντολή στον δυναμικό γιο του Σαρδανάπαλο να ολοκληρώσει την κατάκτηση της Αιγύπτου, ο Σαρδανάπαλος νίκησε ξανά τον Τιρχάκα που κατέφυγε στην Θήβα.


== Πηγές ==
Clayton, Peter A. Chronicle of the Pharaohs: The Reign-by-Reign Record of the Rulers and Dynasties of Ancient Egypt. Thames & Hudson. p.190. 2006. ISBN 0-500-28628-0
Aidan Dodson & Dyan Hilton, The Complete Royal Families of Ancient Egypt, Thames & Hudson (2004) ISBN 0-500-05128-3, pp.234-6
Toby Wilkinson, The Thames and Hudson Dictionary of Ancient Egypt, Thames & Hudson, 2005.p.237
K.A. Kitchen, The Third Intermediate Period in Egypt (1100–650 BC), 3rd edition, 1996, Aris & Phillips Ltd,pp.380-391
Diop, Cheikh Anta (1974). The African Origin of Civilization. Chicago, Illinois: Lawrence Hill Books. pp. 219–221. ISBN 1-55652-072-7.
Emberling, Geoff (2011). Nubia: Ancient Kingdoms of Africa. New York: Institute for the Study of the Ancient World. pp. 9–11. ISBN 978-0-615-48102-9.
Silverman, David (1997). Ancient Egypt. New York: Oxford University Press. pp. 36–37. ISBN 0-19-521270-3.


== Δείτε επίσης ==
Νουβικές πυραμίδες