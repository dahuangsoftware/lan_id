Ως επιστήμονας χαρακτηρίζεται κάποιος που ειδικεύεται σε έναν ή περισσότερους τομείς της επιστήμης και ο οποίος χρησιμοποιεί την επιστημονική μέθοδο προκειμένου να διεξάγει ερευνητική εργασία (θεωρητική ή εφαρμοσμένη). Μέχρι τις αρχές του 19ου αιώνα περίπου, ο όρος που χρησιμοποιούνταν συνήθως για να δηλώσει τον επιστήμονα ήταν "φυσικός φιλόσοφος", καθώς η επιστήμη θεωρούνταν κλάδος της φιλοσοφίας.