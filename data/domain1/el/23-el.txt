Το London School of Business and Finance (ανεπίσημα γνωστό και ως LSBF) είναι μια ιδιωτική οικονομική σχολή με έδρα το Λονδίνο που προσφέρει προγράμματα ανώτατης εκπαίδευσης. 
Το LSBF παρέχει προπτυχιακά και μεταπτυχιακά προγράμματα στη διοίκηση επιχειρήσεων, τα χρηματοοικονομικά και το μάρκετινγκ, προγράμματα εταιρικής εκπαίδευσης, καθώς και μαθήματα προετοιμασίας για επαγγελματικούς τίτλους όπως οι ACCA, CFA, CIM και CIMA. Τα προγράμματα του LSBF είναι επικυρωμένα από ιδρύματα συνεργάτες όπως τα Grenoble Graduate School of Business, University of Bradford και University of Central Lancashire.
Η Σχολή έχει ως έδρα την περιοχή Holborn και δραστηριοποιείται σε δυο ξεχωριστές εγκαταστάσεις στο κεντρικό Λονδίνο. Επίσης διαθέτει μονάδες διδασκαλίας στις πόλεις Μάντσεστερ και Μπέρμινχαμ, όπως και στο Toρόντο του Καναδά και τη Σιγκαπούρη. Η φιλοσοφία του LSBF είναι να προσφέρει όχι μόνο ακαδημαϊκά πτυχία αλλά και επαγγελματικές σπουδές συνδυασμένες με ισχυρή υποστήριξη σε θέματα καριέρας.  Ο καθηγητής James Kirkbride εκτελεί χρέη Αντιπρύτανη από το Σεπτέμβρη του 2010 και ο καθηγητής Alfred Morris κατέχει τη θέση του Προέδρου του Διοικητικού Συμβουλίου από το 2011. Επίσης ο Πρίγκηπας Michael του Kent προσφέρει τη στήριξη του ως Royal Patron του ιδρύματος. 


== ΙΣΤΟΡΙΚΟ ==
To London School of Business and Finance ιδρύθηκε το 2003 από τον Aaron Etingen.  Η Σχολή ξεκίνησε ως πάροχος εκπαίδευσης σε τομείς όπως η λογιστική και τα χρηματοοικονομικά καθώς και μαθημάτων προετοιμασίας για τους επαγγελματικούς τίτλους ACCA και CIMA. Με την πάροδο του χρόνου, η Σχολή σύναψε συνεργασίες με πρωτοπόρα Ιδρύματα Ανώτατης Εκπαίδευσης για να προσφέρει προπτυχιακά και μεπταπτυχιακά προγράμματα.
Η Σχολή έχει κτιριακές εγκαταστάσεις στο Λονδίνο, το Μπέρμινχαμ και το Μάντσεστερ ενώ εγκαινίασε τις πρώτες εγκαταστάσεις της εκτός του Ηνωμένου Βασιλείου, στο Τορόντο του Καναδά, το Φεβρουάριο του 2011.  Από τον Ιούνιο του 2011, τo LSBF δραστηριοποιείται και στη Σιγκαπούρη, με την πρώτη πανεπιστημιούπολη στην περιοχή της Ασίας-Ειρηνικού από οικονομική σχολή με έδρα το Ηνωμένο Βασίλειο.
Και στις δύο αυτές τοποθεσίες το LSBF προσφέρει προγράμματα λογιστικής και προετοιμασίας για επαγγελματικούς τίτλους. 
Ακόμα, η Σχολή συνεργάζεται με το Shanghai University και με τον εκπαιδευτικό πάροχο CL Educate, με έδρα την Ινδία. Σε συνεργασία με άλλα Ιδρύματα Ανώτατης Εκπαίδευσης, όπως τα Grenoble Graduate School of Business, University of Bradford και University of Central Lancashire, το LSBF παρέχει ένα μεγάλο εύρος προπτυχιακών, μεταπτυχιακών και επαγγελματικών προγραμμάτων.
Στα τέλη του 2010, το LSBF λάνσαρε το LSBF Global MBA, μια εφαρμογή στο Facebook η οποία προσφέρει εκατοντάδες ώρες δωρεάν εκπαιδευτικού υλικού, συμπεριλαμβανομένων υψηλής ανάλυσης βίντεο συνολικής διάρκειας 80 ωρών. Με την εισαγωγή της εφαρμογής, το London School of Business and Finance έγινε το πρώτο εκπαιδευτικό ίδρυμα που προσέφερε τη δυνάτοτητα «δοκίμασε πριν αγοράσεις», κάνοντας πολύ πιο εύκολη την πρόσβαση σε μεταπτυχιακές σπουδές.
Τον Απρίλιο του 2012, το LSBF σύναψε συνεργασία με το London Metropolitan University, μέρος της οποίας ήταν η προσφορά μια σειράς προπτυχιακών, μεταπτυχιακών και επαγγελματικών προγραμμάτων. Τα προγράμματα αυτά προσφέρονταν από το LSBF στις εγκαταστάσεις του στο Ηνωμένο Βασίλειο, για εγχώριους αλλά και ξένους φοιτητές, και ήταν πιστοποιημένα από το London Metropolitan University. Το Δεκέμβριο του 2012 η συνεργασία αυτή τερματίστηκε μετά από κοινή συμφωνία των δύο ιδρυμάτων. Το LSBF και το London Metropolitan University εξέδωσαν από κοινού δελτίο τύπου το οποίο αναφέρει: «Λαμβάνοντας υπόψη τις βάσεις της αρχικής συνεργασίας μας, τις τρέχουσες αλλαγές στο πεδίο της ανώτατης εκπαίδευσης, και παρά τα επιτυχή αποτελέσματα κατά τη διάρκεια της σύμπραξης, και τα δύο μέρη συμφώνησαν ότι θα ήταν καλύτερο για τα δύο ιδρύματα να ακολουθήσουν ανεξάρτητες πορείες.»
Το London School of Business and Finance, είναι μέρος του Ομίλου LSBF, o οποίος επίσης περιλαμβάνει το London College of Contemporary Arts (LCCA), την πλατφόρμα online μάθησης InterActive, το Finance Business Training (FBT), το School of Fashion and Design (SFD London), το LSBF School of English και το St Patrick’s College London.


=== Εγκαταστάσεις και Τοποθεσίες ===
To LSBF εδρεύει στο Κεντρικό Λονδίνο. Στο Ηνωμένο Βασίλειο διαθέτει κτιριακές εγκαταστάσεις στην περιοχή Holborn του Λονδίνου, στο κέντρο του Μάντσεστερ καθώς και στο Μπέρμινχαμ. Επίσης έχει εγκαταστάσεις στη Σιγκαπούρη και στο Τορόντο του Καναδά όπου και προσφέρει μαθήματα προετοιμασίας για τον επαγγελματικό τίτλο ACCA καθώς και προγράμματα εταιρικής εκπαίδευσης.  Το LSBF έχει υπογράψει συμφωνία συνεργασίας με ένα κορυφαίο Κινέζικο Πανεπιστήμιο, η οποία θα οδηγήσει στη δημιουργία ενός νέου ιδρύματος, το Shanghai-London School of Business and Finance. Shanghai-London School of Business and Finance
To LSBF έχει γραφεία στην Κολομβία, την Τσεχία, το Χονγκ-Κονγκ, την Ινδία, το Καζακστάν, το Πακιστάν, τη Ρωσία, την Ελβετία και τα Ηνωμένα Αραβικά Εμιράτα. 


=== Κτίρια ===


== ΑΚΑΔΗΜΑΪΚΑ ==


=== Προγράμματα ===
To LSBF συνεργάζεται με το Grenoble Graduate School of Business για να προσφέρει διετή μεταπτυχιακά προγράμματα όπως MBA, MSc in Finance, Master in International Business (MIB) και MSc Fashion and Luxury Management, καθώς επίσης και το προπτυχιακό πρόγραμμα Bachelor in International Business. H Σχολή επίσης παρέχει “διπλά” MBA προγράμματα, τα οποία συνδυάζουν ένα MBA πρόγραμμα με έναν επαγγελματικό τίτλο όπως οι ACCA, CFA, ή CIMA. 
ΣLSBF προσφέρει μια γκάμα προπτυχιακών, μεταπτυχιακών και επαγγελματικών προγραμμάτων που περιλαμβάνουν τα Global MBA, MSc Finance and Investment, BSc Business Management, και τη σειρά διπλωμάτων Diplomas in Accounting & Finance and Strategic & Financial Management.
Σε συνεργασία με το University of Central Lancashire (UCLAN), το LSBF προσφέρει μια ομάδα προπτυχιακών προγραμμάτων που περιλαμβάνει Bachelors in Business Administration, Bachelors in Accounting & Financial Studies και LLB Law.  Σε συνεργασία με το Bradford University, το LSBF παρέχει το μεταπτυχιακό πρόγραμμα LLM in Business Law. 
LSBF επίσης πιστοποιηθεί από το ACCA για δίδακτρα για το Diploma in Managerial Finance | Χρηματοοικονομική Διοίκηση 


=== Προγράμματα Online ===
Το LSBF παρέχει μια μεγάλη ποικιλία προγραμμάτων μέσω της online πλατφόρμας InterActive. Aνάμεσά τους τα MBA, MSc in Finance, MSc in Marketing, ACCA, CIMA, CFA καθώς και πάνω από 20 online πιστοποιητικά. Μέσω της InterActive, οι φοιτητές έχουν πρόσβαση σε ζωντανή ή μαγνητοσκοπημένη διδασκαλία (μέσω video), online χώρους συζήτησης, εικοσιτετράωρη τεχνική υποστήριξη, online βιβλιοθήκη και δημοσιεύσεις του Harvard Business School “Case in Point” για να υποστηρίξουν τη διαδικασία μάθησης. 
Το 2010 το LSBF ανέπτυξε δύο καινοτόμες εφαρμογές χρησιμοποιώντας το Facebook: το LSBF Prep Centre for ACCA, μια ολοκληρωμένη πηγή μάθησης για τους σπουδαστές ACCA, και το LSBF Global MBA, το πρώτο παγκοσμίως μεταπτυχιακό πρόγραμμα που παραδίδεται μέσω Facebook, βασισμένο στη μέθοδο «δοκίμασε πριν αγοράσεις». Και οι δύο εφαρμογές προσφέρουν υψηλής ποιότητας υλικό μελέτης που είναι ορατό από όλους, δωρεάν. 
Οι φοιτητές του LSBF Global MBA μπορούν επιπροσθέτως να επιλέξουν να αξιολογηθούν και να πληρώσουν για τη διαδικασία πιστοποίησης. Και οι δύο εφαρμογές έχουν προβληθεί σε τοπικά και διεθνή μέσα ενημέρωσης: το LSBF Global MBA παρουσιάστηκε σε εφημερίδες όπως οι New York Times, Reuters και Bloomberg, ενώ το LSBF Prep Centre for ACCA κέρδισε το βραβείο “Study Resource of the Year” από το περιοδικό PQ Magazine το Φεβρουάριο του 2011.


=== Αξιολόγηση QAA ===
Στις 9 Αυγούστου 2012, και μετά από διαδικασία επιθεώρησης, η υπηρεσία Quality Assurance Agency for Higher Education δημοσίευσε έκθεση σχετικά με τις υπηρεσίες ανώτατης εκπαίδευσης του LSBF.  H έκθεση ανέφερε ότι η συνεργασία μεταξύ του LSBF και του University of Wales είχε σαν αποτέλεσμα την προσέλκυση περισσότερων φοιτητών απ’ ότι επέτρεπαν οι διαθέσιμοι πόροι του LSBF, γεγονός που επιβάρυνε σημαντικά τους φυσικούς και ανθρώπινους πόρους του LSBF. H έκθεση συμπέρανε ότι οι αδυναμίες αυτές οφείλονταν σε μια σειρά από λόγους όπως η θεσμική ανωριμότητα και η ανεπαρκής κατανόηση των προσδοκιών για έναν πάροχο ανώτατης εκπαίδευσης στο Ηνωμένο Βασίλειο. Επιπροσθέτως, επισήμανε ότι το LSBF δε διαχειρίστηκε επαρκώς τις διαδικασίες αποδοχής φοιτητών γεγονός που οδήγησε στην αποδοχή ακατάλληλων σπουδαστών. Τέλος, κατέληξε ότι το LSBF πρόσφατα έλαβε μέτρα για να ενδυναμώσει την ποιότητα των υπηρεσιών του, ωστόσο η QAA ζήτησε από το ίδρυμα να ετοιμάσει ένα πλάνο αντιμετώπισης αυτών των ζητημάτων εντός 6 εβδομάδων.
Τα παραπάνω θέματα επαναξιολογήθηκαν από την QAA το Σεπτέμβριο του 2012, η οποία κατέληξε ότι το LSBF έχει υιοθετήσει μέτρα για την ενδυνάμωση της ποιότητας των συστημάτων του.  Η έκθεση «Review for Educational Oversight» που δημοσιεύτηκε στις 12 Δεκέμβρη του 2012, συμπέρανε ότι «το London School of Business & Finance εκπληρώνει τις υποχρεώσεις του σχετικά με τη διαχείριση και βελτίωση της ποιότητας των εκπαιδευτικών υπηρεσιών που παρέχει στους φοιτητές. 


== Κατατάξεις ==
Τον Ιούνιο του 2011, το πρόγραμμα ΜSc in Finance του Grenoble Graduate School of Business, που προσφέρεται στο LSBF, κατατάχθηκε 6ο παγκοσμίως από τους Financial Times.
To πρόγραμμα GGSB Bachelor in International Business (BIB), που προσφέρεται στις εγκαταστάσεις του LSBF στο Λονδίνο αλλά και σε αυτές του GGSB στη Grenoble, έχει καταταχθεί 5ο καλύτερο στη Γαλλία από την εφημερίδα Le Figaro, ένα από τα κορυφαία έντυπα στη χώρα.
Το πρόγραμμα GGSB Master in International Business (MIB) έχει καταταχθεί 9ο καλύτερο στον κόσμο από τους Financial Times. 


=== Υποτροφίες ===
O Royal Patron του LSBF, Πρίγκηπας Michael του Kent, χορηγεί μια σειρά υποτροφιών για φοιτητές του LSBF από αναδυόμενες χώρες-αγορές. Άλλα προγράμματα υποτροφιών του LSBF περιλαμβάνουν τα εξής: Εταιρική υποτροφία – στοχεύει στη διασύνδεση των φοιτητών με εταιρικούς εργοδότες μέσω του τμήματος Corporate Division του LSBF. Υποτροφία για Γυναίκες στις Επιχειρήσεις – φιλοδοξεί να ενθαρρύνει και να υπoτηρίξει τις γυναίκες εκείνες που μελλοντικά θα αναλάβουν θέσεις όπως αυτές της Διευθύνουσας Συμβούλου και Προέδρου διαφόρων εταιριών. Υπάρχουν ακόμα άλλες υποτροφίες που χορηγούνται από το Διευθυντή της Σχολής και τον Αντιπρύτανη. 


== =Εξωτερικές διασυνδέσεις ==
O David Blunkett, πρώην Βρετανός Υπουργός Εσωτερικών και Παιδείας, ανακηρύχθηκε σε επισκέπτη λέκτορα του LSBF το 2011. Η πρώτη διάλεξη του κυρίου Blunkett, επικεντρώθηκε στα κύρια χαρακτηριστικά της ηγεσίας και στις δεξιότητες που απαιτούνται για να είναι κάποιος αποτελεσματικός ηγέτης τόσο στις επιχειρήσεις όσο και στην πολιτική. 
Το 2012, ο David Blunkett, εκ μέρους του LSBF, πήρε συνέντευξη από τον πρώην Βρετανό Πρωθυπουργό Tony Blair αναφορικά με το μέλλον της εκπαίδευσης στο Ηνωμένο Βασίλειο. 
Το Δεκέμβριο του 2011, o Πρίγκηπας Michael του Kent εγκαινίασε μια νέα σειρά ετήσιων διαλέξεων σε συνεργασία με τη Royal Society of Arts (RSA). Προσκεκλημένος ομιλητής ήταν ο πρώην Γενικός Διευθυντής του CBI και πρώην Υπουργός Εμπορίου & Επενδύσεων, Λόρδος Digby Jones. Το LSBF στα Μέσα Ενημέρωσης Τον Οκτώβριο του 2011, το βρετανικό κανάλι BBC Three προέβαλε το LSBF School of English σε ένα ντοκιμαντέρ σχετικά με μια ομάδα νέων μεταναστών που πήγαν στο Ηνωμένο Βασίλειο για να πραγματοποιήσουν τα επαγγελματικά τους όνειρα. 
Το Δεκέμβριο του 2011, το LSBF επισκέφθηκε η βραβευμένη με BAFTA κωμικός Jo Brand. Η κυρία Brand πήρε συνεντεύξεις από ομάδα φοιτητών, σχετικά με την επιχειρηματικότητα, οι οποίες προβλήθηκαν στο BBC4 το Φεβρουάριο του 2012.  Το Μάρτιο του 2012, η The Guardian αναφέρθηκε στο “Global MBA μέσω Facebook” του LSBF, μάζι με άλλα καινοτόμα ιδρύματα, τονίζοντας τη χρήση της τεχνολογίας και βέλτιστων πρακτικών στην εκπαίδευση. 
Ο Γενικός Διευθυντής του Ομίλου LSBF, Valery Kisilevsky έδωσε συνέντευξη στο Bloomberg Business Week σχετικά με το νέο πρόγραμμα 360° Programme, όπου και εξήγησε τη λογική πίσω από το καινοτόμο πρόγραμμα εγγύησης προσφοράς εργασίας.  H Διευθύντρια του LSBF στον Καναδά, Yuliya Etingen έδωσε συνέντευξη στην Valor Economico, κορυφαία εφημερίδα της Βραζιλίας, όπου και αναφέρθηκε στα μελλοντικά σχέδια και προγράμματα του LSBF για τη Βραζιλιάνικη αγορά (δημοσιεύτηκε στα Πορτογαλικά).
 Το καινοτόμο πρόγραμμα του LSBF, 360° Programme, που προσφέρει εγγύηση προσφοράς εργασίας, προβλήθηκε στο The Times Higher Magazine καθώς και σε άλλες τοπικές και διεθνείς εφημερίδες συμπεριλαμβανομένων των Evening Standard, London’s Metro, HR Magazine και Wall Street Journal. 
Η κορυφαία Γερμανική εφημερίδα Die Welt δημοσίευσε το 2011 άρθρο σχετικά με τα οφέλη των σπούδων στο LSBF για ξένους φοιτητές, μετά από επίσκεψη στις εγκαταστάσεις του LSBF στο Λονδίνο. 


== Δείτε επίσης ==
List of business schools in Europe


== Παραπομπές ==


== Εξωτερικοί σύνδεσμοι ==
London School of Business and Finance website