Izaokas Trakietis (1533 m. Trakuose, Lietuvos Didžioji kunigaikštystė – 1594 m.) – Lietuvos karaimų kilmės mokytojas, teologas, filosofas. Europoje žinomas kaip 1593 m. parašyto poleminio kūrinio Tikėjimo stiprinimas autorius. Parašė veikalą, nagrinėjantį Senąjį Testamentą – pagrindinį karaimų religijos tekstą. Taip Lietuvoje XVI a. antrojoje pusėje buvo padėti pagrindai Biblijos studijoms, vertimui ir interpretavimui. Parašė didaktinį eilėraštį Kai lietus nuplaus (Jamhur juvsa), kur visi žodžiai prasideda raide j.
Kūrinyje Tikėjimo stiprinimas pateikė Karaimų nuomonę ir net savarankišką krikščionių ir jų religijos vertinimo koncepciją. Tai vienintelis žinomas LDK sukurtas ir iš čia paskleistas anlikrikščioniškos religinės polemikos veikalas. Jį sudaro dvi viena kitą papildančios dalys. Pirma – poleminė, sudaryta klausimų ir atsakymų forma bei skirta mozaizmui ginti nuo krikščionių priekaištų ar jų teiginių interpretacijai. Antra – kritiška krikščionybės dogmų analizė remiantis Naujuoju Testamentu. Izaokas Trakietis perėmė reformatų polemikos su žydais taktiką.


== Literatūra ==
WGraetz, Heinrich, History of Jews, The Jewish Publication Society of America, Philadelphia, 1894, vol. IV.
Ben-Sasson, H. H., ed., A History of the Jewish People, English translation, Cambridge, Massachusetts, 1976. ISBN 0-674-39731-2
Nemoy, Leon, "Troki, Isaac ben Abraham, " in Encyclopaedia Judaica, Second Edition, Farmington Hills, Michigan, 2007, vol. 20, pp. 155–156. ISBN 978-0-02-865948-0


== Šaltiniai ==


== Nuorodos ==
Gyvenimo būdas ir veikla