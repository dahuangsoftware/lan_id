Paklausos ir pasiūlos pusiausvyros taškas – kaina, kuriai esant susiformuoja pusiausvyra tarp vartojimo (D) ir pasiūlos (S).
Pasiūlos kreivės susikirtimo su vartojimo kreive taškas yra pusiausvyros taškas tarp paklausos ir pasiūlos. Abi kreivės yra instrumentai, skirti tyrinėti produkcijos pasiūlai ir paklausai. Kai kaina yra mažesnė už paklausos ir pasiūlos pusiausvyros tašką, paklausa pradeda viršyti pasiūlą ir tokiu būdu gali būti pakelta kaina ar net atsirasti produktų deficitas. Kai kaina yra didesnė už paklausos ir pasiūlos pusiausvyros kainą, pasiūla viršija paklausą ir taip pradeda smukti kainos. Pasiūlos viršijimą galima sumažinti ar visai panaikinti taisant intervencinius pirkimus.
Ekstremaliais atvejais kaina gali būti net neigiama. Taip buvo 2006 m. spalio 3 d. Jungtinėje Karalystėje, kai vykdant naujo dujotiekio bandymus dujų gavėjai turėjo net primokėti už dujų sunaudojimą. Taip pat neigiamą kainą turi toksinės ir kitos gamybos atliekos, kurių negalima niekur daugiau panaudoti.