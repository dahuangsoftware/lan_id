Peras Giuntas (Peer Gynt) – eiliuota penkių veiksmų Henriko Ibseno pjesė, įkvėpta norvegiškos pasakos tuo pačiu pavadinimu. Pjesė pirmą kartą buvo išleista 1867 m. Kopenhagoje ir amžininkų interpretuota kaip norvegų visuomenės satyra. Peras Giuntas – tai žinomiausia visų laikų norvegų teatro pjesė, kuri išpopuliarėjo visame pasaulyje. Pjesės kalba kupina sudėtingos psichologijos ir simbolikos. Pjesės veiksmas vyksta XIX a.
1876 m. Edvardas Grygas parašė muziką pirmajam „Pero Giunto“ pastatymui. Daug ištraukų iš šios aranžuotės išpopuliarėjo kaip orkestrinės siuitos, buvo aranžuotos fortepijonui.
Pagrindinis pjesės veikėjas – mitinis herojus Peras Giuntas, kurio įkvėpimo šaltiniai Henrikui Ibsenui buvo įvairiausi. Ypatingai didelės įtakos turėjo jo draugo Polo Botteno Hanseno Paul Botten-Hansens pasakojimai, taip pat paties Ibseno patirtis iš kelionės į Gudbransdalen 1862 m. Paskutinis svarbus įkvėpimo šaltinis buvo Pėterio Asbjornseno norvegiškos legendos ir pasakojimai apie Hiuldrų nuotykius.