Vaterlo (valonų kalba: Waterlô) − miestas vidurio Belgijoje, Valonijoje; 15 km į pietus nuo Briuselio.
Vaterlo miestas garsus 1815 m. birželio 18 d. čia vykusiu Vaterlo mūšiu. Jo metu Napoleonas pralaimėjo Velingtono vadovaujamai kariuomenei. Tai nedidelis miestelis, kuriame gyvena apie 30 000 gyventojų. Mieste įkurtas Velingtono muziejus (Musée Wellington), kuriame saugomi žymiojo mūšio planai ir modeliai. Taip pat yra Vaškinių figūrų muziejus − jame demonstruojami kareiviai, aprengti tų laikų uniformomis. Nuo Bute de Lion piliakalnio, esančio už 3 km nuo miesto, atsiveria puikus legendinio mūšio lauko vaizdas. Vasaros savaitgaliais čia rengiami edukaciniai renginiai ir mūšio rekonstrukcijos.


== Miestai partneriai ==
 Rambuljė, Prancūzija
 Nagakutė, Japonija
 Diferdanžas, Liuksemburgas
 Vaterlo, Kanada