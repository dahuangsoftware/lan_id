Meilės žaismas (arba erotinės glamonės) – tai fizinio intymumo forma tarp partnerių, „švelnusis“ seksas. Tai lytinio suartėjimo dalis, kurios tikslas – pasiekti lytinį susijaudinimą ir (dažniausiai) pasiruošti sueičiai arba tiesiog pasiekti orgazmą. Glamonės turi būti priimtinos abiem partneriams, jų būdai, seka ir intensyvumas yra individualūs. Moteris paprastai kiek lėčiau susijaudina nei vyras, tačiau tai priklauso nuo fiziologinių ypatumų. Su nuolatiniu partneriu, meilės žaismas sukelia sąlyginį refleksą lytiškai suartėti.
Meilės žaismo formos: prisilietimai, glostymai, bučiniai (ypač prancūziškasis bučinys), erogeninių zonų glamonės (petingas), lytinių organų lietimas ir masažas, tarpusavio masturbacija, lytinių organų stimuliavimas burna (oralinis seksas), sekso žaidimai ir pan. Taip pat lytinio sujaudinimo poveikį gali turėti ir žodžiai, labai sustiprinantys partnerių tarpusavio ryšį. Meilės žaismo metu yra pasiekiama erekcija, taip pat makšties išsiplėtimas ir lubrikacija.


== Glamonės moteriai ==
Glamonėjant svarbu atsižvelgti į tam tikrą seką:
bučiniai į lūpas, glostymas, apsikabinimas ir pan.;
krūtų, šlaunų, klubų, putės glostymas – veikia stipriau, tačiau jeigu nebuvo pirmos eilės glamonių, šitos gali moterį labiau dirginti nei jaudinti;
aktyvūs veiksmai lytinių organų srityje, prie tarpvietės – stimuliuoja tik stipriai sujaudintą, tam pasiruošusią moterį.
Ilgiau užtrukęs meilės žaismas gali baigtis orgazmu arba priešlaikine ejakuliacija.