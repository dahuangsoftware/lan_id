Lietuvos Tarybų socialistinės respublikos (LTSR) himnas buvo Lietuvos TSR himnas nuo 1950 iki 1988 metų. Muziką himnui parašė kompozitoriai Balys Dvarionas ir Jonas Švedas, žodžius parašė Antanas Venclova.
Po Josifo Stalino mirties, antrojo posmo žodžiai buvo pakeisti Vacio Reimerio, nes buvo uždrausta minėti Stalino vardą.


== Tekstas ==
Tarybinę Lietuvą liaudis sukūrė,
Už laisvę ir tiesą kovojus ilgai.
Kur Vilnius, kur Nemunas, Baltijos jūra,
Ten klesti mūs miestai, derlingi laukai.

Tarybų Sąjungoj šlovingoj,
Tarp lygių lygi ir laisva,
Gyvuok per amžius, būk laiminga,
Brangi Tarybų Lietuva!

Į laisvę mums Leninas nušvietė kelią,
Padėjo kovoj didi rusų tauta.
Mus Stalinas veda į laimę ir galią1,
Tautų mūs draugystė kaip plienas tvirta.

Tarybų Sąjungoj šlovingoj,
Tarp lygių lygi ir laisva,
Gyvuok per amžius, būk laiminga,
Brangi Tarybų Lietuva!

Tėvynė galinga, nebijom pavojų,
Tebūna padangė taiki ir tyra.
Mes darbu sukursim didingą rytojų,
Ir žemę nušvies komunizmo aušra.

Tarybų Sąjungoj šlovingoj,
Tarp lygių lygi ir laisva,
Gyvuok per amžius, būk laiminga,
Brangi Tarybų Lietuva!

1Po Stalino mirties ši eilutė vėliau buvo pakeista į Mus Partija veda į laimę ir galią.


== Nuorodos ==
MIDI file
Vokalinė versija, mp3
Instrumentinė versija, mp3