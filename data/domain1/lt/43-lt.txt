Darvaza (turkm. Derweze) – kaimas Turkmėnistane, Ahalo velajate, viduryje Karakumų dykumos, 260 km į šiaurę nuo Ašchabado. 1989 m. čia gyveno virš 1500 žmonių, dabar – keli šimtai. Dauguma gyventojų priklauso pusiau klajokliškai turkmėnų genčiai – teke. Per Darvazą eina Karakumų plentas Ašchabadas-Nukusas.


== Pragaro vartai ==

Ties Darvaza plyti labai dideli gamtinių dujų telkiniai. 1971 m. geologai, gręždami paviršių, atrado didelę požeminę ertmę, pripildytą dujų. Ertmė įgriuvo ir susidarė ~70 m skersmens duobė. Kad būtų išvengta nuodingų dujų nuotėkio, ertmė uždegta, tikintis, kad dujos sudegs per kelias dienas. Tačiau Darvazos dujų duobė tebedega iki šiol. Vietiniai ją praminė „pragaro vartais“. Degdamos dujos išskiria daug anglies dvideginio ir prisideda prie klimato atšilimo. 2010 m. prezidentas Gurbangulis Berdimuhamedovas nurodė ertmę užpilti. Ateityje planuojama pradėti gretimų dujų telkinių eksploataciją.


== Nuorodos ==
Darvazos krateris