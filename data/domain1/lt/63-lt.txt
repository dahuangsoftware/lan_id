Romos olimpinis stadionas (it. Stadio Olimpico di Roma) – pagrindinis Romos stadionas. Jame vyksta Italijos futbolo rinktinės ir Italijos regbio rinktinės „namų“ rungtynės, taip pat dvejų Serie A ekipų (S.S. Lazio ir A.S. Roma) „namų“ rungtynės. Stadionas buvo atidarytas 1937 m. Po paskutinio atnaujinimo 2008 m. jame telpa 72 700 žmonių. Šiame stadione vyko 1960 m. vasaros olimpinės žaidynės, 1987 m. Pasaulio lengvosios atletikos čempionatas, 1990 m. pasaulio futbolo čempionatas ir 2009 m. UEFA čempionų lygos finalinės rungtynės.


== Sporto renginiai ==
1968 m. Europos futbolo čempionatas. Finale Italija įveikė Jugoslaviją 2:0
1977 m. Europos futbolo taurė. Finale Liverpool F.C. įveikė Borussia Mönchengladbach 3:1
1980 m. Europos futbolo čempionatas. Finale Vokietijos rinktinė įveikė Belgiją 2:1
1984 m. Europos futbolo taurė. Liverpool klubas po baudinių serijos nugalėjo A.S. Romos ekipą
1990 m. Pasaulio futbolo čempionatas. Finale Vakarų Vokietija (1:0) nugalėjo Argentiną
1996 m. UEFA čempionų lygos finale Juventus F.C. po baudinių serijos tapo čempionais prieš AFC Ajax komandą
2009 m. UEFA čempionų lygos finale FC Barcelona (rezultatu 2:0) palaužė Manchester United FC ekipą
2020 m. stadione vyks XVI Europos futbolo čempionato grupių ir 1/4 finalo varžybos.


== Koncertai ==
Olimpiniame stadione vyksta ne tik sporto, bet ir muzikos renginiai. Savo pasirodymus jame surengė tokie atlikėjai kaip Madonna, Depeche Mode, George Michael, U2, R.E.M., Tina Turner, David Bowie, Sting, Eros Ramazzotti ir kiti.


== Nuorodos ==
Vikiteka (Olimpinis Romos stadionas)