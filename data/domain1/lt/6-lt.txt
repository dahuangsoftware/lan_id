Kuko salos olimpinėse žaidynėse dalyvauja nuo 1988 m. Teritorija niekad nedalyvavo žiemos olimpinėse žaidynėse. Tai vienintelė iš trijų Naujosios Zelandijos autonominių teritorijų, kuri nusprendė olimpinėse žaidynėse dalyvauti kaip atskira šalis.
Kuko salos dažniausiai dalyvauja lengvosios atletikos ir sunkiosios atletikos varžybose. Pastaraisiais metais teritorijos sportininkai dalyvauja ir lauko vandens sporto šakose – buriavimas, baidarių ir kanojų irklavimas. Kuko salos nėra pelniusios nei vieno olimpinio medalio. Aukščiausios sportininkų pasiektos vietos: 9 vieta – Richard Pittman (boksas, 1988 m.), 12 vieta – Sam Pera (sunkioji atletika, 2008 m.).