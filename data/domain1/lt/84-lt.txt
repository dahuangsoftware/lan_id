Porečas (kroat. Poreč) − miestas Kroatijoje, Istrijos pusiasalyje.
Centrinė Porečo miesto istorinė dalis 1997 m. įrašyta į UNESCO Pasaulio paveldo sąrašą. Mieste yra garsi bizantinio stiliaus Eufrazijaus bazilika.


== Istorija ==
Gyvenvietė Parentiumas Porečo vietoje žinoma labai seniai. Prieš 2 000 metų Oktavianas Augustas suteikė Parentiumui miesto teises. Palanki miesto geografinė padėtis leido greitai plėstis ir miestui ir uostui.
III a. Poreče buvo įkurta krikščionių bendruomenė, o VI a. pastatyta krikščionių bazilika − išlikusi iki mūsų dienų.
Daugiau kaip 500 metų Porečas priklausė Venecijos respublikai.
1797 m. miestas priklausė Austrijai. 1805−1813 m. Porečą kontroliavo Napoleono kariuomenė, o 1813 m. miestas vėl priklausė Austrijai.
Po I Pasaulinio karo Porečas priklausė Italijai, o po II Antrojo pasaulinio karo Porečas perėjo Jugoslavijos žinion.
1991 m. Kroatijai atsiskyrus nuo Jugoslavijos, miestas priklauso Kroatijai.


== Nuorodos ==
Oficiali miesto internetinė svetainė (kroatų k.)
Porečas − informacija turistams (angl.)
Porečas − Istrija (anglų, italų, kroatų, vokiečių k.)