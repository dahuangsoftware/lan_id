Urka – upė Vidurio Lietuvoje; Barupės kairysis intakas. Prasideda Kauno rajone, į pietryčius nuo Vandžiogalos, Bivano miške. Teka daugiausia į šiaurės vakarus. Įteka į Barupę 4 km nuo jos žiočių, ties Labūnava (Kėdainių rajonas).
Intakai:
kairieji – Taurupė, Tiltinis, Vinkšnupys;
dešinysis – Statupis.
Ties žiotimis yra nedidelis Urkos tvenkinys. Prie Urkos esančios gyvenvietės: Karaliūnai, Vandžiogala, Butkūnai, Užumiškiai, Kačergiai, Pakapiai (Kauno raj.), Labūnava (Kėdainių raj.).
Upėvardis neaiškios kilmės, sietinas su urkioti („barti, ūryti“), nors gali būti finougriškos kilmės (plg. est. urg – „upelis“), taip pat su latv. urdze, urga – „upelis“.


== Šaltiniai ==