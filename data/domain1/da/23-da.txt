Osby er en by med cirka 7.150 indbyggere (2010) beliggende i Gøngeområdet i det nordlige Skåne; den er hovedby i Osby kommun, Skåne län, Sverige. Byen voksede stærkt, da jernbanen kom til området i 1860. Stednavnet betyder by ved åens munding.
I 1600-tallet spillede området omkring Osby en central rolle i krigene mellem Danmark og Sverige, og mange dansksindede snaphaner gemte sig i skovene omkring Osby.

Få kilometer syd for byens centrum kan endnu ses resterne af et større dansk befæstningsanlæg.
Legetøjsfabrikken BRIO blev grundlagt i Osby i 1884 og havde sit hovedsæde her i mange år inden det blev flyttet til Malmø.
I Osby er der et større legetøjsmuseum.


== Eksterne henvisninger ==
Osby.info – lokal information (Svensk)