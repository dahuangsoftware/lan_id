Villa Adriana eller på dansk Hadrians villa er en gammel romersk kejservilla beliggende ved Tivoli øst for Rom. Villaen blev opført af kejser Hadrian i perioden 118-138, og er ikke blot en enkelt villa, men et større kompleks af bygninger, der blev bygget som sommerbolig for kejseren. Området har inklusive have et areal på ca. 120 ha., og det er dermed det største paladsanlæg bygget af en romersk kejser. Villa Adriana blev i 1999 optaget på UNESCOs verdensarvsliste.