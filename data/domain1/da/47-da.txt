Panserskibet Lissa var det første nye panserskib i den kejserlige østrigske marine efter sejren i slaget ved Lissa, og det blev opkaldt efter øen.


== Design ==

Lissa blev bygget i den dengang østrigske havneby Triest med samme grundkonstruktion som de foregående østrigske panserskibe, i form af et træskib forsynet med panser af smedejern. Skibet var tegnet af den østrigske flådes chefkonstruktør Romalko, og det blev det første i flåden, hvor kanoner og panser var samlet i et centralt batteri (kasemat), inspireret af det britiske HMS Bellerophon.


== Tjeneste ==
Lissa hejste kommando i maj 1871 og fik 21 års tjeneste i flåden. Det udgik af flådelisten 13. november 1892 og blev ophugget mellem 1893 og 1895.


== Noter ==


== Litteratur ==
Roger Chesneau and Eugene M. Kolesnik, ed., Conway's All The Worlds Fighting Ships, 1860-1905, (Conway Maritime Press, London, 1979), ISBN 0-85177-133-5
Silverstone, Paul H. (1984). Directory of the World's Capital Ships. Shepperton, Surrey: Ian Allan. ISBN 0-7110-1222-9.