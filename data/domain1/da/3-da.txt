ISO 9660, er en standard som er udgivet af International Organization for Standardization (ISO). Standarden definerer et filsystem på en CD-ROM skive. ISO 9660's mål er at understøtte mange forskellige platforme som f.eks. Unix, Linux (se CDFS), Windows og Mac OS, så data frit kan udveksles mellem disse systemer.
Der er blevet lavet en udvidelse til ISO 9660. Denne udvidelse hedder Joliet, og den tilføjer understøttelse for længere filnavne og ikke-ASCII tegnsæt.
DVD'er kan også bruge ISO-9660-filsystemet. Men det bør tages i betragtning at UDF-filsystemet muligvis er mere egnet på DVD'er efter som det understøtter det store medie bedre og egner sig bedre til moderne operativsystemer.