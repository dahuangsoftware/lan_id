Karta z odroczonym terminem płatności – karta płatnicza funkcjonująca na podobnych zasadach do karty kredytowej. Aby ją uzyskać nie trzeba posiadać w banku rachunku bankowego. W zależności od ustaleń zawartych w umowie karta może posiadać górny limit wydatków, bank może również wydać kartę bez limitu. Posiadacz karty podpisując umowę zobowiązuje się do spłaty w określonym terminie (np. 24 dni od daty generowania wyciągu) całości zadłużenia powstałego w wyniku operacji wykonanych z użyciem karty. W odróżnieniu od kart kredytowych, przy tego rodzaju kartach posiadacz nie może spłacić tylko części zadłużenia.