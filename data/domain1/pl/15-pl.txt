Mehelya capensis – gatunek węża z rodziny połozowatych.
Obecnie wyróżnia się następujące podgatunki węży z tego gatunku:
Mehelya capensis savorgnani
Mehelya capensis capensis
Mehelya capensis unicolor
Osobniki tego gatunku osiągają rozmiary od 100 do 150 centymetrów. Najdłuższa zanotowana samica mierzyła 161,2 centymetra, samiec 122 centymetry. Węże te cechują się trójkątnym kształtem ciała w przekroju oraz bardzo płaską głową. Ciało w kolorze szarym lub szaro-brązowym czasami w odcieniach od ciemno oliwkowego do purpurowo-brązowego. Wzdłuż całego grzbietu biegnie biały pasek. Brzuch jest kremowo-biały. Przestrzenie pomiędzy łuskami są w kolorze różowo-purpurowym.
Podstawą ich diety są żaby oraz inne węże. Polują również na inne węże w tym również na gatunki jadowite jak kobry, na których jad są odporne.
Samica składa w lecie 5 do 13 względnie dużych jaj o wymiarach 47-55 milimetrów długości, 20-31 milimetrów szerokości. Młode węże wykluwają się po 90-100 dniach i mierzą 39 do 42 centymetrów.
Węże te występują na terenie Afryki Południowej.


== Przypisy ==


== Bibliografia ==
Mehelya capensis (ang.). The Reptile Database. [dostęp 13 sierpnia 2011].
Bill Branch: A Photographic Guide to Snakes and Other Reptiles of Southern Africa. Struik Publishers. ISBN 1-86872-619-3.
Bill Branch, William R. Branch: Field guide to snakes and other reptiles of southern Africa. Struik Publishers, 1998. ISBN 1-86872-040-3.
A. Loveridge. Revision of the African snakes of the genera Mehelya & Gonionotophis. „Bulletin of The Museum of Comparative Zoology”. 86, s. 131-162, 1939 (ang.).