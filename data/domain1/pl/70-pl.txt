Teofila Certowicz (ur. 22 maja 1862 w Bryckim koło Berdyczowa na Ukrainie, zm. 21 września 1918 w Warszawie) – polska rzeźbiarka, córka córka Henryki z domu Kuczalskiej i Władysława Certowicza, prowadząca przez pewien czas własną szkołę sztuk pięknych dla kobiet, pierwszą w Krakowie.
Teofila Certowicz urodziła się 22 maja 1862 w Bryckim. Była uczennicą Marceliego Guyskiego. Studiowała rzeźbę w Krakowie od 1881, a następnie od 1882 w Paryżu. Wystawiała swoje prace w Paryżu, Wiedniu i Berlinie. Do Krakowa powróciła w 1891. Od 25 lutego 1898-1904 zajmowała się działalnością pedagogiczną, prowadząc swoją szkołę sztuk pięknych dla kobiet. Malarstwa i rysunku w tej szkole uczyli Włodzimierz Tetmajer i Jacek Malczewski. Szkoła miała być wzorowana na programach podobnych do szkół zachodnich i prezentować bardzo dobry poziom. Około 1902 mieszkała w Bronowicach Małych, w 1904 przeniosła się do Warszawy. Od 1902 do 1903 była przewodniczącą Koła Artystek Polskich w Krakowie. 8 grudnia 1904 wstąpiła do Zgromadzenia Panien Kanoniczek w Warszawie i oddała się działalności filantropijnej. Pozostały jej majątek zapisała na internat dla młodzieży męskiej z niezamożnych domów. Pochowana na Cmentarzu Powązkowskim w Warszawie.


== Twórczość ==
pomnik Augusta Kordeckiego
św. Cecylia
Modlitwa dziecka
Geniusz


== Przypisy ==