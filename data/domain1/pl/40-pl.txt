
== Tracey Moffatt ==
(ur. 12 listopada 1960 w Brisbane) - australijska artystka pochodzenia aborygeńskiego zajmująca się video i fotografią, ukończyła komunikację wizualną na Queensland College of Art w 1982 r. Po raz pierwszy zaistniała w świecie sztuki australijskiej dzięki Albury Regional Art Gallery w 1989r oraz Link Studios w Wodonga, które zleciło i umożliwiło wykonanie serii dziewięciu fotografii pt.Something More (coś więcej). W pracach tych artystka bawi się możliwymi znaczeniami tematu oraz tytułu i jego odniesieniami do sadomasochizmu. Kolejne fotografie artystki takie jak Pet Thang 1991 czy Laudanum 1998 wracają znaczeniowo do pierwszej serii prac i poruszają tematy seksualności, historii oraz prześladowań na tle rasowym. Działania artystki z sferze video oscylują wokół filmów fabularnych, krótkometrażowych niekiedy typowo eksperymentalnych. Wszystkie prace artystki bez względu na medium mają wspólny mianownik, którym jest problem rasizmu, mniejszości narodowych i etnicznych oraz prześladowania. Wszystkie prace łączy oprócz tego lekko odrealniona rzeczywistość, nasuwająca na myśl typową scenografie filmową, wyjątek stanowi seria fotografii Scarred for Life 1994r która jest utrzymana w konwencji reportażu.
Twórczość:
Serie fotograficzne
Scarred for Life [1994]
Up in the Sky [1998]
Scarred for Life II [1999]
Invocations [2000]
Fourth [2001]
Adventure Series [2004]
Video
Nice Coloured Girls [1989]
Night Cries [1989]
Lip [1990]
BeDevil [1993]
Heaven [1997]
Artist [2000]
Doomed [2007]
Revolution [2008]