Nick Heidfeld (født 10. mai 1977 i Mönchengladbach i Tyskland) er en tysk Formel 1-fører som kjørte for BMW Sauber i 2009. Da laget trakk seg før 2010-sesongen, så det midlertidig ut som at Heidfeld var på vei ut av Formel 1. Den 4. februar ble det derimot klart at Heidfeld har signert en kontrakt med Mercedes GP, tidligere Brawn GP, hvor han skal tilbringe 2010-sesongen som testfører.
Heidfeld debuterte i Formel 1 i 2000 for Prost Grand Prix, etter å hva vært testfører for McLaren året før. Året etter gikk han til Sauber som han kjørte for i tre år før han så gikk over til Jordan Grand Prix i 2004. 3 poeng var det beste han kunne få til i en lite konkurransedyktig bil. Han signerte så en kontrakt med WilliamsF1 for 2005, før han ble med motorleverandøren BMW over til BMW Sauber før 2006. Han kjørte for dem fram til 2009.
Etter å ha vært testfører for Mercedes GP og offisiell Pirelli-dekk tester, fikk Heidfeld muligheten til å kjøre i Formel 1 igjen før Singapores Grand Prix 2010, da han erstattet Pedro de la Rosa i Sauber ut sesongen. I 2011 kjørte han for Renault fra sesongstart til og med Ungarns Grand Prix, men ble deretter erstattet av Bruno Senna.


== Resultater ==


=== Fullstendige Formel 1-resultater ===
(Forklaring) (Resultater i uthevet skrift indikerer pole position, resultater i kursiv indikerer raskeste runde)
Noter til tabellen:
Note 1: - Malaysias Grand Prix 2009 ble stoppet før 75% av løpsdistansen var fullført, og hver poengplass ble derfor tildelt halvparten av det normale antall poeng.


== Eksterne lenker ==
Nick Heidfelds offisielle nettsted
(en) Kategori:Nick Heidfeld – bilder, video eller lyd på Wikimedia Commons
(en) Nick Heidfeld – galleri av bilder, video eller lyd på Wikimedia Commons
(en) Nick Heidfelds profil på racing-reference.info
(en) Nick Heidfelds profil hos Driver Database