MS «Dana Sirena» er en ferge som går i trafikk mellom Le Havre i Frankrike, Portsmouth i England og Bilbao i Spania. Fergen ble bygget i 2002 som Golfo Dei Delfini og har vært eid av DFDS siden 2003 og er blant de nyeste passasjerskipet til DFDS Seaways. Søsterskipet MV «Lisco Gloria» var eid av DFDSs datterselskap Lisco Lines fra 2001 til skipet ble totalskadet i brann og solgt til opphugging i oktober 2010.
MS "Dana Sirena" ble omdøpt til "Sirena Seaways" i 2013, der den fikk DFDS sin nye design med blått skrog. "DFDS Tor Line" ble da om til "DFDS Seaways".
Den 22. juli 2013 kolliderte båten i kaien i Harwich. Båten hadde med seg 489 passasjerer, og kollisjonen skyldes at vinden blåste båten rett inn i havnen. Passasjerene var strandet ombord båten i 3 timer. Ingen ble skadet under denne uhyggelige hendelsen, båten gikk deretter i normal drift etter å ha reparert mindre skader på skroget og baugen.
I løpet av Sirena Seaways drift har Harwich-Esbjerg ruten stadig blitt mindre lønnsom. DFDS Seaways bestemte seg derfor i 2014 å legge ned ruten, med den fastsatta datoen 10. september 2014. Resultatet av nedleggelsen førte til et kuttet passasjerbånd mellom England og Danmark som har vart i 134 år. Deretter, ble fartøyet i en liten periode satt inn i DFDS sitt østeuropeiske fraktnettverk.
I januar 2015 signerte Brittany Ferries en 5-årskontrakt for å leie skipet. Fergen ble renovert med scrubbers og fikk et nytt utseende og ble omdøpt "Baie de Seine". Overleveringen skjedde den 1. mai 2015, med første avgang fra 9. mai 2015.


== Eksterne lenker ==
(en) Kategori:Dana Sirena (ship, 2002) – bilder, video eller lyd på Wikimedia Commons
http://faktaomfartyg.se/golfo_dei_delfini_2002.htm