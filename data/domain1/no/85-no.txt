Hertugdømmet Benevento, og senere Fyrstedømmet Benevento var det sørligste hertugdømmet til langobardene i Italia. Det lå rundt byen Benevento, sentralt i Sør-Italia. Hertugdømmet var i praksis selvstyrt og bare i regjeringstiden til Grimoald I av Benevento og kongene fra Liutprand var hertugdømet nært knyttet til kongedømet. Etter kongedømmets fall var området værende en «rumpstat» og var de facto selvstendig de neste tre hundre årene, selv om det var delt etter 849.
En er ikke sikker på hvordan og når hertugdømet oppstod, men enkelte historikere mener det skjedde i 571. Uansett var Zotto den første hertugen, som styret en langobardisk styrke som gikk nedover langs kysten av Campania. Etterfølgerne til Zotto, som Arechis, tok flere område fra Østromerriket, mellom annet Capua og Crotone, før de plyndret Amalfi. Napoli klarte de derimot ikke å ta. Etter regjeringstida hans hadde bare Østromerriket Napoli, Amalfi, Gaeta, Sorrento og enden av Calabria, i tillegg til kystbyene i Puglia igjen. I 680 ble det fred mellom hertugdømmet og Østromerriket.
Da Karl den store tok Langobardkongedømmet i 773 ble hertug Arechi II opphøyet til fyrste under det nye Frankerriket som kompensasjon for at noen av områdene hans var gitt tilbake til Kirkestaten.
I 1022 erobra Henrik II både Capua og Benevento, men reiste tilbake etter at han ikke klarte å ta Trioa. Normannerne kom til Sør-Italia i løpet av denne perioden og Robert Guiscard erobra Benevento i 1053 etter keiser Henrik III hadde gitt lov til det, og ga fyrstedømmet til paven og Kirkestaten.


== Se også ==
Langobardkongedømmet


== Referanser ==