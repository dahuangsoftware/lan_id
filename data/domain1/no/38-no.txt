Manduca florestan er en sommerfugl som tilhører familien svermere (Sphingidae). Den finnes fra Arizona i nord sørover gjennom det meste av Sør-Amerika. Larven kan leve på en lang rekke forskjellige planter.


== Utseende ==
En stor (vingespenn 99–110 mm), grålig svermer med forholdsvis kontrastrike vingetegninger. Fargen kan variere en god del. Kroppen er grønnlig grå, brystet har svarte og hvite sidestriper, bakkroppen svarte, trekantede sideflekker på alle ledd. Forvingene har en diffus, rødbrun flekk rundt midten, like ved denne to korte, svarte lengdestreker. Rundt vingespissen er det et halvsirkelformet, svart bånd. Forvingens bakhjørner er markerte og litt uttrukne hos hannen. Bakvingene er mørkt sjokoladebrune med en diffud, lys flekk ved bakhjørnet. Larven er grønn med knudrete hud og brede, hvite skråstriper på hvert ledd. Hornet på bakkroppen er stort og påfallende piggete. Puppen har en kort, fri sugesnabel. Den ligger på ryggen, trolig for å unngå skader på den utstikkende sugesnabelen.


== Levevis ==
Larven kan lever på en rekke forskjellige planter i familiene Verbenaceae, Bignoniaceae, Boraginaceae og Oleaceae.


== Utbredelse ==
Denne svermeren finnes fra det sørlige Arizona i USA sørover gjennom hele Mellom-Amerika og det meste av Sør-Amerika i alle fall til de nordligste provinsene i Argentina.


== Kilder ==
Oehlke, W. Sphingidae of the Americas – Manduca florestan. [1]


== Eksterne lenker ==
(en) Manduca florestan i Encyclopedia of Life
(en) Manduca florestan i Global Biodiversity Information Facility
(en) Manduca florestan hos NCBI
(en) Manduca florestan hos ITIS
(en) Kategori:Manduca florestan – bilder, video eller lyd på Wikimedia Commons
(en) Manduca florestan – galleri av bilder, video eller lyd på Wikimedia Commons
Manduca florestan – detaljert informasjon på Wikispecies