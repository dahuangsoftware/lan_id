Se også pekersiden Tryvann.
Tryvannshøyden eller Tryvannshøgda (529 moh.) er en ås nord i Oslo. Åsen har navn etter Store Tryvannet i dalen på nordsiden. Leddet Tryvann i navnet kommer av det norrøne ordet þrjú, som var intetkjønnsformen av tallet tre. I noen dialekter heter tre ennå try i intetkjønn, noe også Ivar Aasen førte opp i Norsk Grammatik. De tre vanna navnet viser til er Skomakertjern, Lille Tryvannet og Store Tryvannet.
På Tryvannshøgda står TV-senderen Tryvannstårnet og en antennemast (tidligere flere) for radiosender. Parkeringsplassen ved Tryvannstårnet var opprinnelig Tryvand stadion, skøytebane i bruk 1934–66 (bilde til høyre). Parkeringsplassen og området omkring benyttes også til russens tryvannstreff i slutten av april og starten av mai.


== Se også ==
Fjell i Oslo