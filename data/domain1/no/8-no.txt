Tommaso Ruffo (født 15. september 1663 i Napoli i Italia, død 16. februar 1753 i Roma) var en av den katolske kirkes kardinaler. Han var tilknyttet det pavelige diplomati, blant annet som nuntius i Toscana.
Han ble utnevnt til kardinal i mai 1706 av pave Klemens XI.
Han var erkebiskop av Ferrara 1717–1738.
Han deltok ved konklavet 1721 som valgte pave Innocens XIII, konklavet 1724 som valgte pave Benedikt XIII, og konklavet 1730 som valgte pave Klemens XII.
Fra samme slekt stammer kardinalene Antonio Maria Ruffo (kreert 1743), Fabrizio Dionigi Ruffo (1791), Luigi Ruffo Scilla (1801) og Fulco Luigi Ruffo-Scilla (1891).
Han var også i slekt med kardinal Giacomo Boncompagni (1695).


== Eksterne lenker ==
Biografi på The Cardinals of the Holy Roman Church