MR 8 er et sveitsisk pansret personellkjøretøy med fire hjul, utviklet av MOWAG. Det ble utviklet på 1950-tallet på privat initiativ av MOWAG. Det ble så testet og tatt i tjeneste med tysk politi og grensevakter. Bussing og Henschel lisensproduserte rundt 600 kjøretøyer i Tyskland. I tysk tjeneste ble MR 8 senere erstattet av Thyssen-Henschel TM 170.
MR 8 har et mannskap på to og kan ta med fem ekstra passasjerer. Vognføreren sitter framme til venstre med vognkommandøren på sin høyre side. Motoren er montert bak til venstre.


== Varianter ==
MR 8-01 SW 1
Geschutzer Sonderwagen 1 eller Kfz 91 er en ubestykket variant for tyske grensevakter.
MR 8-01 SW 2
Geschutzer Sonderwagen 2 er en variant for tyske grensevakter bestykket med en 20 mm maskinkanon i et enmanns tårn.


== Kilder ==
Foss, Christopher; Jane's AFV Recognition Handbook, Jane's, ISBN 0-7106-1043-2