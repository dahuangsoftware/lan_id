Jaroslav Sakala (født 14. juli 1969 i Krnov) er en tidligere tsjekkisk (inntil 1992 tsjekkoslovakisk) skihopper.
Sakala debuterte i verdenscupen i 1989, og tok sin første internasjonale mesterskapsmedalje under OL 1992, da det tsjekkoslovakiske mannskapet tok bronsemedaljene i laghopp. Med et felles lag for Tsjekkia og Slovakia var Sakala med på å ta sølvmedaljer under VM 1993 i Falun.
Den første verdenscupseieren kom 30. januar 1993 i Bad Mitterndorf, og dagen etter vant han på nytt samme sted. Den største prestasjonen som skihopper gjorde Sakala i 1994, da han ble verdensmester i skiflyging.
Den beste sammenlagtplasseringen i verdenscupen var en andreplass i sesongen 1992/93. Sakala la opp som hopper i 2003.


== Eksterne lenker ==
(en) Jaroslav Sakalas profil på Sports-Reference (OL-resultater)
(en) Jaroslav Sakalas profil hos FIS (skihopping)