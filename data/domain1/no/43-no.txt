Lars Kristian Lauritzen (født 19. april 1971) er en norsk offiser (løytnant) i Forsvarets spesialkommando. Han ble i 2013 tildelt Krigskorset med sverd, Norges fremste utmerkelse.
Lauritzen gjennomførte i 1991 førstegangstjenesten som fallskjermjeger. Han tjenestegjorde deretter i Libanon og i Bosnia-Hercegovina.
I 2007 var Lauritzen offiser i en ISAF-avdeling i Afghanistan. Under et oppklaringsoppdrag falt patruljen han deltok i bakhold og under Lauritzens ledelse lykkes det å komme ut av situasjonen, til tross for at motparten var sterkere. Forsvaret beskrev innsatsen: «Trolig har ingen norske soldater i nyere tid vært i en så spesiell og presset situasjon med så potensielt store konsekvenser.» I statsråd 5. april 2013 ble løytnant Lauritzen tildelt Krigskorset med sverd «for å ha utvist særlig fremragende tapperhet og mot under kamp i internasjonale operasjoner i Afghanistan i 2007».


== Referanser ==