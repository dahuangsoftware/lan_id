Marie Magdalene Bull (født Midling 25. oktober 1827 i Bergen, død sm. st. 17. juli 1907) var en norsk skuespillerinne og fotograf.
Hun var datter av kontorbetjent, senere auksjonarius Wilhelm Christian Midling og Maria Magdalena Herlufsen. Hun vokste opp i Bergen, og var bant dem som fikk ansettelse som skuespiller ved det første norske teater siden prøvene til premiereforestillingen 2. januar 1850 startet tidlig på høsten 1849.
Hun ble den 6. januar 1851 gift med teaterets kapellmester, Edvard Storm Bull (19. mars 1814 - 7. september 1907), som var yngre bror av Ole Bull. De fikk 7 barn.
Til tross for sin stilling ved teateret tvang ektemannen henne etter datidens konvensjoner til å slutte som skuespiller, og i november 1850 hadde hun sin siste opptreden. Men hun beholdt sine teaterinteresser, og var aktivt tilstede i teateret. Hun har selv skildret hvor sårt skillet med scenen fortonet seg for henne. I sin erindringsbok har hun blant annet også gitt en levende skildring av skuespillernes første turné, som gikk til Kristiansund sommeren 1850.
Etter å ha Marie Bull begynte derfor å fotografere. Atelieret ble inntil 1867 bestyrt av Max Behrends. Hun drev også logi for skuespillere, og i 1887 hadde hun også en delicatessehandel i kjelleren i huset i Jonsvoldsgaten.


== Litteratur ==
Registre over norske fotografer og fotografiske samlinger.
Bonge, Susanne: Eldre norske fotografer: fotografer og amatørfotografer i Norge frem til 1920. Bergen: Universitetsbiblioteket i Bergen. ISBN 8271300148.
Bull, Marie Midling 1905: Minder fra Bergens første nationale Scene. Bergen:
Jensson, Inger: Biografisk skuespillerleksikon. Norske, danske og svenske skuespillere på norske scener særlig på 1800-tallet. Oslo, Bergen, Tromsø. Universitetsforlaget.