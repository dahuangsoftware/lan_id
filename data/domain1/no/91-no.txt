Wenche Elizabeth Arntzen (født 26. juni 1959 i Oslo) er en norsk høyesterettsdommer.
Arntzen ble internasjonalt kjent som tingrettsdommer ved Oslo tingrett og administrator i rettssaken mot Anders Behring Breivik fra 16. april 2012. 20. juni 2014 ble hun utnevnt til dommer i Høyesterett, og hun tiltrådte 29. september 2014.


== Bakgrunn ==
Arntzen begynte sin karriere som konsulent i Lovavdelingen i Justisdepartementet. Fra 1989 til 2003 var hun advokat hos Regjeringsadvokaten, hun fikk møterett for Høyesterett i 1993. Hun gikk deretter inn i Kluge Advokatfirma som advokat og partner. Siden 2007 har Arntzen vært tingrettsdommer i Oslo tingrett. Artnzen har vært særskilt oppnevnt mekler hos Riksmekleren siden 2008.
Siden 2009 har Arntzen vært medlem av Stortingets kontrollutvalg for etterretnings-, overvåknings – og sikkerhetstjeneste (EOS-utvalget). Hun arbeider også ved Universitetet i Oslo som timelærer i etikk.


== Familie ==
Wenche Elizabeth Arntzen tilhører en slekt med mange jurister. Blant dem er bestefaren, tidligere riksadvokat Sven Arntzen. Hennes far var høyesterettsadvokat Andreas Arntzen. Hun er selv også gift med en jurist og er dessuten kusine av psykologen professor Erik Arntzen.


== Referanser ==