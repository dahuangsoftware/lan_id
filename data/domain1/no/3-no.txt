Oflag XXI-C var en tysk krigsfange-leir for offiserer under andre verdenskrig. Leiren lå i Polen, i området av den nasjonalsosialistiske tyske regjeringen kalt Reichsgau Wartheland inkorporert i Tyskland 1939–45.
Leiren ble opprinnelig etablert nær Skoki (på tysk Schokken), 30 km nordøst for Poznań. Deretter ble den flyttet til Grune bei Lissa (Gronowo ved Leszno), der det var ankommet 343 offiserer fra Norge. Samtidig ble også 612 offiserer sendt til Ostrzeszów (på tysk Schildberg) 29 km sør for Ostrów Wielkopolskie. I desember 1943 ble alle norske offiserer, til sammen ca. 1.130, samlet i Oflag XXI-C i Schildberg. I desember ankom også 32 soldater og offiserer som ble tatt av tyskerne på Svalbard. Operasjon Zitronella. Nordmennene overtok bygninger som tidligere var brukt som krigsfangeleir for sårede og syke britiske soldater (Stalag XXI-A). Leiren var unik ved at den brukte flere bygninger i byens sentrum, rekvirert fra de polske beboerne. Bygningene lå ikke ved siden av hverandre, og hver enkelt bygning var inngjerdet med piggtråd.
Oflag XXI-C var en leir for norske offiserer arrestert i 1942 og 1943, de fleste under opprenskningsaksjonen Aktion Polarkreis den 16. august 1943. 1150 norske offiserer satt i leiren mellom 1942 til 1945. I januar 1945 ble de marsjert vestover, til Luckenwalde ved Berlin og senere Schlesien.
I 1982 ble det norske Krigsfangemuseet i Schildberg etablert på stedet.


== Tidslinje ==
Februar 1942 – Oflag XXI-A i Schokken fikk nytt nummer Oflag XXI-C. De første norske offiserene ankommer.
September 1943 – offiserene flyttes fra Schokken til Grune bei Lissa, der leiren fikk betegnelsen Oflag XXI C z, der den lille z'en betyr filialleir. I desember 1943 ble leiren i Grune nedlagt og de norske offiserene flyttet til Ostrzeszów.
1943 - de norske offiserene innkvarteres som følger: 630 i Seminaret; 290 i byens gymnas; 100 i en evangelisk grunnskole; 80 i Richterhaus; 30 på hospitalet
19. januar 1945 – de norske offiserene marsjeres vestover, og ankommer til slutt leiren Stalag III A, Teillager Oflag Luckenwalde, sør for Berlin.
22. april 1945 – Stridsvogner fra Den røde armé under marskalk Ivan Konev frigjør Stalag III A.
10. mai 1945 – de fleste norske offiserene transporteres til en leir nær Lignica i Schlesien.
I slutten av mai og begynnelsen av juni 1945 - kommer de tilbake til Oslo etter en flere dager lang togreise via Hamburg og Århus i Danmark og derfra med skip til Norge.


== Norske fanger ==
Otto Ruge, general, fra 1944
Alv Kjøs, major
Halvor Hansson, oberst
Sigvardt Pran, kaptein, arrestert 1943
Olaf Rynning-Tønnesen, 1943-1945
David Haugse, 1943 -? Løytnant


== Referanser ==


== Se også ==
Krigsfangemuseet i Schildberg
Aktion Polarkreis


== Eksterne lenker ==
OFLAG XXIC 1943 – 1945