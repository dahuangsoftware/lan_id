Republikken Užice var en kortlivet mini-republikk som eksisterte høsten 1941 i Serbia under andre verdenskrig. Republikken ble etablert av partisaner og hovedstaden var byen Užice. Republikken hadde ca. 300 000 innbyggere og bestod av stort sett hele det vestlige Serbia. Allerede i november 1941 okkuperte tyskerne igjen dette området og partisanene rømte vestover mot Bosnia, Sandžak og Montenegro.
Republikken var aldri internasjonalt anerkjent.