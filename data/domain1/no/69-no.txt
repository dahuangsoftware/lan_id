Kennan Ranibok Adeang er en naurisk politiker, og var president i landet fra 17. september til 1. oktober 1986, noen få dager i desember 1986, samt 26. november til 19. desember 1996. Han er David Adeangs far.
Adeang utdannet seg i Sydney, ved the Australian School of Pacific Administration (ASOPA), og gikk ut i 1963.
Adeang ble valgt til president 17. september 1986 etter et mistillitsforlsag mot president Hammer DeRoburt, og gikk av etter et nytt mistillitsforslag mot ham selv 14 dager senere, og parlamentet valgte inn DeRoburt igjen. Dette gjentok seg i desember: DeRoburt ble stemt vekk, Adeang ble president, og Adeang ble stemt vekk til fordel for DeRoburt.
Etter dette etablerte Adeang Naurus demokratiske parti, og med hjelp av partifeller fikk de igjen makta 17. august 1989 etter et mistillitsforslag mot DeRoburt. Kenos Aroi ble ny president, og Adeang ble finansminister. Begge sluttet imidlertid et par måneder senere, da Aroi fikk hjerteproblemer og ga seg.
Kennan Adeangs sønn David Adeang etablerte sammen med blant andre Kieren Keke enda et parti, Naoero Amo.