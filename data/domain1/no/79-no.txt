Niende slaget ved Isonzo ble utkjempet mellom Italia og Østerrike-Ungarn mellom 14. og 17. september 1916 på Italiafronten under første verdenskrig. Dette var det niende av tilsammen tolv slag ved Isonzo.
Som de foregående slagene, var også det niende slaget et italiensk forsøk på å utvide erobringene fra det sjette slaget i august samme år.
Salget startet med et angrep på Vertoiba og de nordlige og sentrale delene av Kras-platået. Også denne gangen brukte de østerriksk-ungarske kommandantene de fordelene som terrenget en forsvarer. Ingen av partene tålte de store tapene som disse kampene medførte, særlig ikke Østerrike-Ungarn som opplevde at deres forsvarslinjer ble stadig strukket. De anmodet atter en gang om tysk assistanse, noe som ikke kom før nesten et år senere.
Heller ikke denne gangen nådde den italienske øverstkommanderende Luigi Cadorna sine mål, og etter fire dager med store tap måtte aksjonen avblåses. Det var nå så sent på året at dette frontavsnittet tok vinterpause fram til det neste store slaget, med tiende slaget ved Isonzo som ble innledet først 12. mai 1917.