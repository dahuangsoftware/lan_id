Samnanger er en kommune i Hordaland. Den grenser i nord til Vaksdal, i øst mot Kvam, i sør mot Fusa og Os, og i vest mot Bergen. Kommunen ligger ved Samnangerfjorden. Fjorden er blant annet kjent for Sætervika leirsted rett sør for Tysse. Det er én ungdomsskole og én barneskole i kommunen. Lokalavisa Samningen har kontorer på Reistad (adr. Årland).
De siste årene, 2008–2016, har det vært mange byggeprosjekter i Samnanger, deriblant for nytt pleieheim/aldersheim, barneskole og barnehage på Gjerde. Barnehagen/Dråpeslottet ble åpna i 2008 og har fire avdelinger, to avdelinger for barn 0–3 år og to avdelinger for barn 3–6 år.
Samnanger barneskole er en skole med sju årstrinn og hadde omtrent 210 elever skoleåret 2015/2016. skolen blir etablert i august 2010 når Nordbygda og Gjerde skole blir slått sammen til en stor felles barneskole.
Laga samvirkelag holder til på Bjørkheim i Samnanger, her blir det solgt lokale varer som oster og bakervarer, Osteriet i Samnanger leverer produkt til 1877 på Kjøttbasaren, Jacobs bar & kjøkken, Lysverket og Hanne på Høyden. Samvirkelaget er også fast deltager på Bondens marked i Bergen.


== Politikk ==
Kommunestyret har 21 representanter. I perioden 2015–2019 er sju partier representert:
Arbeiderpartiet - 5 mandater
Bygdalista - 5 mandater
Fremskrittspartiet - 4 mandater
Kristelig Folkeparti - 2 mandater
Høyre - 2 mandater
Senterpartiet - 2 mandater
Miljøpartiet De Grønne - 1 mandat
Knut Harald Frøland (Bygdalista) er ordfører og Øyvind Røen (Sp) er varaordfører.


== Tusenårssted ==
Kommunens tusenårssted er Tysse, og i forbindelse med dette valget er det etablert en kultur- og aktivitetssti på stedet. Der kan man blant annet se tyskerhulene.


== Kjente personer fra Samnanger ==
Gustav Indrebø (1889–1942), filolog og professor, leder av Noregs Mållag
Jarle Høysæter (1933-2017), TV-veteran og sportskommentator
Haldis Reigstad (f. 1939), lyriker, fikk Samnanger kommunes kulturpris 2000
Øyvind Strømmen (f. 1980), journalist og forfatter


== Referanser ==


== Eksterne lenker ==
Kultur i Samnanger på kart fra Kulturnett.no
Visit Samnanger
Bergen byleksikon på nett, om Samnanger