בוכה בגשם הוא סרט ישראלי של ימין מסיקה, הרביעי אשר ביים בכיכובו של אבי ביטר. בסרט זה, כמו בשאר סרטיו, משחק אבי את עצמו, זמר מזרחי מצליח אשר נדחק לשולי החברה על ידי התקשורת בגלל סגנון שירתו המזרחי הכבד.


== עלילת הסרט ==
אבי (אבי ביטר) מופיע במועדון זמר מזרחי בדרום תל אביב ביחד עם רוני (דני חדד). רוני אינו מעוניין לשיר עוד מוזיקה מזרחית והוא משנה את סגנונו על מנת למצוא חן בעיני התקשורת, דבר אשר קהל המועדון אינו רואה בעין יפה. לאחר שמיקו, בעל המועדון (בבר יוקו), מפטר את רוני, מחליט רוני לנקום באבי, והוא שולח את חברתו לחיים בטי (אתי בוחבוט) שתגרום לאבי להתאהב בה, ודרך זה לגרום לו להתדרדר, לא להגיע להופעות ולאולפנים ובדרך זו לגרום למיקו להחזיר שוב את רוני למועדון.
אלברט, האמרגן של אבי (ירמי קדושי) רואה את הנעשה מהצד ומתנגד לקשר של אבי עם בטי. בטי מבינה שלבדה היא לא תצליח לגרום לאבי לזנוח את מקצועו כיוון שאחותו הקטנה של אבי מתפקדת כמנהלת האישית שלו. על מנת להוציא את אחותו של אבי מהתמונה היא שולחת את רוני אליה כדי שיכבוש את לִבה ויסיט אותה מניהול לוח הזמנים של אבי.
רוני מסמם את אחותו של אבי ואונס אותה כשהיא מחוסרת הכרה. כאשר נודע הדבר לאבי הוא מכה את אחותו ומאשימה בפגיעה בכבוד המשפחה. בעקבות כך בורחת אחותו למטבח ושם מתאבדת באמצעות אקדח.
כאשר אבי מגלה מי עומד מאחורי המזימה, הוא ואלברט אורבים לבטי ולרוני מחוץ לביתם ויורים בהם. בטי נהרגת ורוני נפצע בידו. אבי מוכיח את רוני על בגידתו בתרבות המזרחית ורוני מתחרט על מעשיו.
הסרט מסתיים כאשר אבי חוזר לשיר במועדון ואלברט נמצא בכלא בעקבות הרצח שביצע.


== רשימת שירים ==
נשרף בכאב – מילים: אבי ביטר / לחן טורקי
כמה היא יפה – מילים: דני שושן / לחן טורקי
מביט מרחוק – מילים: אבי ביטר / לחן: אבי ביטר
תתביישי – מילים: אבי ביטר / לחן טורקי
כאב ואכזבות – מילים: אבי ביטר / לחן טורקי
דואט הפרדה – מילים: אבי ביטר / לחן טורקי
אל תתאהבי – מילים: אבי ביטר / לחן טורקי
שים לב – מילים: גילי גנני / לחן טורקי / מבצעת: ליאת בנאי


== שחקנים ==


=== צוות ההפקה ===
במאי – ימין מסיקה
עוזר במאי – ירמי קדושי
מפיק – אבי ביטר
מפיק בפועל – ימין מסיקה
תסריט – ירמי קדושי
עוזר תסריטאי – יגאל מוסאי
מלהק - בבר יוקו
מלחין – עדי לאון
מנהל מוזיקלי – אבי ביטר
מאפרת – סיגל שטיינפלד


== קישורים חיצוניים ==
"בוכה בגשם", בפרויקט "אישים" לתיעוד היצירה הישראלית
אתר הפקות המזרח בע"מ