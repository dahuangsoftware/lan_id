יועץ משכנתאות פועל הן כיועץ פיננסי לבניית תמהיל הלוואות מגובות משכנתה, והן כברוקר של משכנתאות מטעם אנשים פרטיים או עסקים.
בעבר, בנקים ומוסדות פיננסיים אחרים מכרו את המוצרים שלהם ישירות ללקוחותיהם. בשנים האחרונות, עם הגידול הנרחב בשוק הנדל"ן המקומי, החל להתפתח תפקיד יועץ המשכנתאות אשר ייצג את הלקוחות מול הבנקים השונים, ודאג להשיג להם את התנאים האופטימליים לתיק המשכנתה. כיום, בשוקים המפותחים בעולם תפקיד יועץ המשכנתאות, או ברוקר משכנתאות, הפך להיות יותר ויותר פופולרי. ייעוץ לבחירת תיק משכנתה מאפשר ללווה לבחור את מסלול המשכנתה המתאים ביותר ללווה ואת הבנק אשר ילווה אותו בצורה האופטימלית. במדינות מערביות מקובל כי הכשרת יועצי המשכנתאות מוסדרת על ידי המדינה וזאת כדי להבטיח תאימות אופטימלית למערכת הרגולציה והבנקאות המקומית. כך למשל, בארצות הברית כלל המדינות למעט אחת הסדירו כללי ייעוץ אחידים לברוקרים הפועלים בתחומה.


== יועץ משכנתאות ==
המדינה מעניקה הטבות ולעתים מענקים לעולים, משוחררי צבא ולזוגות בתחום המשכנתאות. בעת הבקשה למשכנתא ניתנים מספר אופציות להלוואה בריביות שונות, לעיתם הדבר ניתן גם ללא ערבים או משכון/שיעבוד נכס. כדאי לערוך השוואה בין הבנקים השונים בתנאים ובהצעות. כמו כן, להתקשר לבנק פעם בחודש או חודשיים על-מנת לבדוק את יתרת המשכנתא בריביות השונות, תוך בדיקת הרלוונטיות והאם כדאי לעבור לבנק אחר המציע תנאים טובים יותר. במידה והבנק מאשר ניתן לקחת שתי הלוואות או הלוואה מחודשת אחת יותר גדולה על נכס, המוגדר כערובה ומשכון, להתחייבות הלווה להחזיר את ההלוואה, אחרת הנכס יעוקל, זאת תוך הערכת שמאי מחודשת. ככל שהוערך שווי הנכס כגבוה יותר, כך יקבע תשלום הביטוח על נכס זה כגבוה יותר. על-מנת שנכס יהיה בבעלותו של אדם או זוג יש להנפיק נסח טאבו. נכס יכול להיות רשום באחד מהמקומות הבאים: 1. רשם המקרקעין (משרד המשפטים)- טאבו, 2. קק"ל.
על-מנת להעביר בעלות על נכס יש להנפיק נסח טאבו חתום - במידה וזוג רוצה להתגרש נדרש אישור שני בני הזוג לצורך מכירת הנכס או העברתו לאחד מבני הזוג, זאת לאחר שאחד מבני הזוג שילם את מלוא תשלום המשכנתא או לקח על עצמו את המשך התשלום. במידה ודובר בזוג עולים חדשים, וניתנה הטבת עולים, ההטבה מתבטלת ויש להחזיר את כלל תשלום ההטבות. במקרה של פטירת בעל הנכס או אחד מהלווים או הערבים יש להגיש צו ירושה או צוואה, טרם יאשר הבנק או הניוטריון את העברת הבעלות על הנכס או את העברת כספי הביטוח. על-מנת להסיר שיעבוד על נכס יש להנפיק שטר ביטול משכנתא, זאת עושים לאחר שמוצאים קונה מתאים.


== פעולותיו של יועץ המשכנתאות ==
את הפעילות הבנקאית ניתן לחלק לכמה סגמנטים: 
בנקאות קמעונאית: משרת לקוחות פרטיים ועסקים קטנים. 
בנקאות עסקית: עוסקת במתן שירותים לחברות המידל-מרקט. 
בנקאות תאגידית: אשר מכוון גופים עסקיים גדולים.
בנקאות למשכנתאות: מתמחה ביצירת מסלולי אשראי כנגד שעבוד בתי דירות ולעתים גם קרקעות. 
בנקאות פרטית: מתן שירותי ניהול ליחידים ומשפחות אמידות. 
בנקאות השקעות: מתן שירותי ייעוץ הנוגעים לפעילויות על השווקים הפיננסיים.
הבנקים בישראל (ולרוב בעולם המערבי כולו), הם חברה כלכלית לכל דבר ועניין ועל כן מרבית זמנם מושתת על עשיית רווח. זאת בניגוד למשל לבנקים בבעלות ממשלית, אשר משמשים ארגונים ללא כוונת רווח.
על הבנקים המסחריים בישראל מושתתים כללי רגולציה אשר תפקידם לרסן פעילות בנקאית אשר עלולה ליצור נזק ללקוחותיה. הגוף הרגולטורי אשר ממונה על כך הוא בנק ישראל, אגף הפיקוח על הבנקים. תפקידי הפיקוח הם בין השאר חלוקת הסיכון בין גופי הבנקאות השונים (קמעונאי, עסקי, משכנתאות וכו'), פיקוח על העמלות והריביות הנגבות על ידי הבנקים, ועוד. תפקיד עיקרי נוסף של בנק ישראל הוא לספק ולשמור על נזילות המערכת הבנקאית, ולשמש מלווה של מוצא אחרון במקרה של משבר.
אופי והיקף העבודה של יועץ (ברוקר) משכנתאות משתנה בין מדינה למדינה. כך לדוגמה, יועץ ברוקר באנגליה יטפל בהסדרת כלל הפעילות הבנקאית, והוא אחראי על טיב הייעוץ שמעניק, ונותן את הדין על ייעוץ שמתגלה כבלתי הולם לצורכי הלקוח. במדינות אחרות לעומת זאת, תפקיד היועץ הוא בעיקר מכירתי כלומר רק מבצע ייעוץ ראשוני על תמהיל המשכנתה אך אינו מלווה את הלקוח מול הבנקים. 
מובן כי איכות עבודת היועץ נמדדת בסל השירותים אשר יעניק בסופו של דבר ללקוח. 
אלה הם בדרך כלל משימות של יועץ משכנתאות: 
עבודת שיווק כדי למשוך לקוחות. 
בנייה של תיק לווה והערכה של יכולות הלווה, למשל הערכה של היסטוריית האשראי של הלווה, דו"ח הכנסות של הלווה (מאומת על ידי תלושי הכנסות ותיעוד דומה). 
ניתוחים פיננסיים שונים להערכת יכולת הלקוח לשלם את המשכנתה מדי חודש.
ניתוח שוק כדי למצוא מוצר משכנתה שמתאים לצורכי הלקוח. בישראל שלב זה הוא בעיקר הצגת תיק הלקוח והתמהיל המבוקש בפני מספר בנקים. 
איסוף וטיפול בכל הטפסים והמסמכים הדרושים לצורך משכון הנדל"ן.לנטילת המשכנתה (חוזה רכישת הנכס, תעוד שכר, דפי חשבון, וכו').
קיום חובתם על ידי מציאת מסלול המשכנתה הטוב והחסכוני ביותר עבור הלקוחות שלהם, מול המלווה שהציע את ההצעה הטובה ביותר עבור הלקוחות שלהם.


== יועצי משכנתה בישראל ==
עד היום טרם נערך מחקר מקיף אשר יכל לדגום את היקף פעילות יועצי המשכנתאות בישראל. ההנחה הרווחת בקרב איגוד יועצי המשכנתאות היא שפועלים היום בישראל למעלה מ-1,000 יועצים פרטיים ועוד כמה חברות ייעוץ מסחריות. במחקר עיתונאי שנערך בשנת 2012 עלה כי כ-10-12% מתיקי המשכנתה בישראל מטופלים על ידי יועץ משכנתאות חיצוני לבנק. אמנם שיעור זה עולה בהתמדה בשנים האחרונות אולם לשם השוואה, בארצות הברית נערך ב-2004 מחקר דומה אשר הסיק כי ישנם כ-53,000 חברות ברוקרים למשכנתה המעסיקות למעלה מ-400,000 עובדים, ואשר מטפלות בכ-68% מכל הלוואות הדיור בארצות הברית. חוקי המשכנתאות בארצות הברית מעוגנים ב-10 חוקים פדרליים אכופים על ידי רשויות ייעודיות, ובנוסף מעוגן בחוקים מקומיים של 49 מדינות בארצות הברית. 
בישראל לא קיימת היום כל רגולציה בנושא, גופים שונים, פרטיים ומטעם איגודי היועצים פועלים להסדרת נוהלי העבודה של היועצים מול הגופים המממנים. ביוני 2017 פרסמה המפקחת על הבנקים לראשונה טיוטת מכתב המיועדת להסדיר את פעילות יועצי המשכנתאות מול הבנקים.
בחלק מהמדינות הבנקים נעזרים בברוקרים למיפוי לווים בעייתיים ולהסדרת תהליך נטילת המשכנתה, כך שהברוקר מוצא עצמו ממלא את צורכי הלקוח, תוך שהוא מקיים את דרישות הבנקים ובכך למעשה מסייע להגן עליהם מפני מקרי הונאה.


=== ההבדל בין יועץ משכנתאות עצמאי, לבין קצין אשראי בנקאי ===
יועץ משכנתאות עצמאי תפקידו לייצג את הלקוח (הלווה) מול מספר מלווים (בנקים, וגופים פיננסים אחרים), ואילו קצין אשראי בנקאי עובד ישירות עבור (ואצל) המלווה. בארצות הברית מרבית הגופים המלווים דורשים כי ברוקר המשכנתה יעבור הכשרה ויורשה לעסוק בתחום המשכנתאות. הרישיון בארצות הברית נחלק לשלוש "ברוקר מורשה", "ברוקר עסקי", ו"מלווה ישיר".
רישיון העיסוק של ברוקר משכנתאות כולל אחריות אישית לעמידה בנוהלי המדינה בה הוא פועל, הפרה של תנאים כאלה עונשם שלילת רישיון ואף מאסר והם תקפים למשך כל חיי המשכנתה המיועצת. קצין האשראי הבנקאי כפוף לנוהלי העבודה של המוסד הפיננסי בו הוא עובד.  שני התפקידים עובדים תחת חוקים, נהלים, קודים אתיים, והתחייבויות למניעת הונאה או חשיפת פרטיות הלקוח. בנוסף, ברוקרים מסוימים מתייחסית לעצמם כקציני אשראי להלוואה לה ייעצו, לכל דבר ועניין.
במקומות שונים בעולם יועצי משכנתאות חייבים לעבור תהליך הכשרה ורישוי אחיד על ידי הגופים הממשלתיים. מטרת הרישוי הארצי לסייע לשפר את תעשיית ייעוץ המשכנתאות על כל מורכבותה, ולפתח מנגנוני פיקוח על היועצים, ומנגנוני תקשורת אחידה בינם לבין המערכת הפיננסית, וכן על מנת ליצור עקביות עם דרישות הרישוי ובכך לסייע להעלאת רמת השירות הניתנת על ידם לרמה הגבוהה ביותר האפשרית. קציני אשראי בנקאיים נדרשים להיות בנקאים מורשים אך אינם יועצים מורשים.


==== הונאה במשכנתאות ====
הונאת משכנתא היא מקרה בו כאשר אחד או יותר אנשים, מרמים מוסד פיננסי על ידי הגשת מידע שקרי בזדון. בישראל כמו בחו"ל ידועים מספר מקרים בודדים של יועצי משכנתאות אשר היו מעורבים בהונאת משכנתאות על יד השגת משכנתה שהתבססה על מידע שקרי, למשל זיוף מסמכי הכנסה, הגשת הערכות שווי שגויות של הנכס הממושכן, ועוד.
הונאה בנקאית במתן משכנתאות, היא תהליך שבו הבנק מעניק משכנתה בתנאים וריביות שונות עליהם חתם הלקוח, הסתרת עמלות, שכנוע לקוחות שמחזור משכנתאות שלא לטובת הלקוחות, ניצול בורות הלקוחות בתחום הפיננסי ותחום המשכנתאות, וכן הלאה. הונאות כאלה התרחשו במספר מקרים בחו"ל. 


=== עמלות ייעוץ ===
נהוג כי יועצי משכנתאות גובים תשלום קבוע וידוע מראש עבור השירותים שמעניקים ללקוח. תשלום זה נע בין 3,000 ש"ח ל-15,000 ש"ח, תלוי ביועץ ובמורכבות התיק. מספר חברות גובות עמלה שיעורית מתוך סך המשכנתה המאושרת באמצעותה. נציין כי בחו"ל נהוג לגבות עמלה שיעורית הן על המשכנתה המאושרת (למשל 0.66%) והן תשלום שנתי (0.18% מסך התשלום השנתי). עמלות אלה, הונהגו למשל באוסטרליה וניו זילנד, במטרה ליצור מחויבות של היועצים למשך כל חיי המשכנתה, כתגובה למשבר משכנתאות הסאבפריים שפקד את ארצות הברית בשנת 2008. בבנקים בנקאים טלפונים, יועצי ההשקעות והלוואות אינם מקבלים כלום, מלבד את משכורת הבנקאי הקבועה מראש.


== ראו גם ==
משבר משכנתאות הסאבפריים
הלוואה למכירה
הלוואת משכנתא
בריבית קבועה משכנתא
מתכוונן שיעור המשכנתא
הלוואה VA
FHA ביטוח ההלוואה


== קישורים חיצוניים ==
מחקרים בנושא יעילות של יועץ משכנתאות
US Department of Housing and Urban Development (US)
National Association of Mortgage Brokers (US)
Canada Mortgage and Housing Corporation (CMHC)


== הערות שוליים ==