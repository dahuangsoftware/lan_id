האנדרטה לזכר קרבנות אסון מגדלי התאומים היא אנדרטה השוכנת על גבעה בעמק הארזים שבקרבת שכונת רמות בירושלים. את האנדרטה יצר הפסל אליעזר ויסהוף.


== הקמה ==
האנדרטה הוקמה על ידי קרן קיימת לישראל ועלות בנייתה, כולל עבודות פיתוח והכשרה, סלילה ותכנון מוערכת בכ-10 מיליון ₪. בתוך מעגל גדול ניצב פסל גדול ממתכת. האנדרטה היא בדמות דגל ארצות הברית המתנופף אל על. גובה האנדרטה 9 מטרים ובבסיסה נמצא גוש מתכת שנלקח משלד הריסות מגדלי התאומים והועבר לישראל מטעם עיריית ניו יורק. בשולי המעגל נמצאים לוחות מתכת ועליהם מוטבעים שמות 2,980 הנספים, בהם חמישה ישראלים. האנדרטה נחנכה ב-12 בנובמבר 2009 בטקס בו השתתפו אהוד אולמרט, שהיה בין יוזמי האנדרטה בהיותו ראש עיריית ירושלים, שגריר ארצות הברית ג'יימס קנינגהם, יו"ר דירקטוריון קק"ל, אפי שטנצלר, נציגי המשפחות השכולות ואחרים.


== גלריה ==


== קישורים חיצוניים ==
דובי זכאי, זיכרון מהתאומים: טיול לאנדרטה לזכר פיגועי ה-11 בספטמבר, באתר nrg‏, 2 בפברואר 2010
דני בן שטרית, אנדרטה לזכר חללי מגדלי התאומים בליבו של עמק הארזים , באתר meva
יגאל מורג, מצגת על האנדרטה + הדרכה להגיע למקום
9/11 "Living Memorial" in the Jerusalem Forest Hills Dedicated, באתר YouTube