חתול קודקוד (שם מדעי: Leopardus guigna) הוא מין של חתול בסוג נמרון, שכמו כל בני הסוג חי בעולם החדש, באמריקה הדרומית בעיקר בצ'ילה ובקצוות של ארגנטינה. זהו מין החתוליים הקטן ביותר באמריקה.


== מיון ==
ישנם 2 תת-מינים של קודקודים:
Leopardus guigna guigna - החי בדרומה של צ'ילה ושל ארגנטינה
Leopardus guigna tigrillo - החי במרכז צ'ילה


== מאפיינים ==
הקודקוד מזכיר נמר קטן בצורתו. יש לו ראש קוטן ורגליים וזנב גדולים. זכר בוגר שוקל 2-2.5 ק"ג ואורכו 37-51 ס"מ. גובהו יכול להגיע ל-25 ס"מ.
הוא מכוסה חברבורות כמו נמר אך צבעו אפור-חום עד כתום כהה ועל הזנב טבעות שחורות. ישנם גם פרטים שצבעם שחור כמו פנתר.


== אקולוגיה ==
כמו רוב החתוליים הוא מין יחידאי החי בטריטוריה גדולה ובה הוא מסתובב וצד. גורים מתבגרים ועוזבים את משפחתם אחר שנה.
החתול נמצא בעיקר ביערות הררים ויערות גשם ממוזגים שישנם במורדות הרי האנדים. בשל כריתת היערות החתול נמצא בסכנת הכחדה.
הוא תוקף בקפיצה את טרפו. ניזון מעכברים, עופות, לטאות ולעתים אף תרנגולים ואווזים מבויתים.


== קישורים חיצוניים ==

חתול קודקוד באתר ITIS
חתול קודקוד באתר NCBI
חתול קודקוד באתר ADW (‏Animal Diversity Web database)
חתול קודקוד בבסיס הנתונים ARKive
חתול קודקוד באתר האנציקלופדיה של החיים (Encyclopedia of Life)
חתול קודקוד באתר GBIF


== הערות שוליים ==