שרשרת אנושית היא סוג של הבעת מחאה, בה יוצרים שרשרת של אנשים המחזיקים ידיים, במיקום מסוים.


== דוגמאות מהעולם ==
ב-1983 השתתפו שישים אלף בריטים בשרשרת אנושית שביקשה למחות נגד מיקום טילים גרעיניים אמריקניים בגרמניה המערבית.
ב-1989 יצרו תושבים מאסטוניה, לטביה וליטא שרשרת אנושית לאורך 600 קילומטרים, כדי לבטא את רצונם בעצמאות מדינית.
שרשראות אנושיות התקיימו גם בגרמניה ובארצות הברית.


== שרשרת אנושית נגד ההתנתקות מגוש קטיף ==
 ערך מורחב – המחאה נגד תוכנית ההתנתקות
בז' במנחם אב תשס"ד ה-25 ביולי 2004, בעקבות תוכניתו של אריאל שרון לבצע התנתקות מגוש קטיף וצפון השומרון, ארגנו אנשי ימין שרשרת אנושית באורך של 90 קילומטרים. היא התמשכה ממחסום ארז ועד הכותל המערבי (למעשה 30 הקילומטרים בין מחלף שער הגיא ועד הכניסה לירושלים לא אוישו בהיעדר שולי דרך מספיקים). מטרת השרשרת הייתה חיבור בין גוש קטיף לירושלים באמצעות בני אדם, כאמירה כי הוא חלק מהמדינה. 130 אלף איש השתתפו בשרשרת. הוגה הרעיון היה הרב קובי בורנשטיין[דרוש מקור], פעיל במועצת יש"ע.


== קישורים חיצוניים ==

אפרת וייס ושמוליק חדד, שרשרת אנושית: 130 אלף חיברו את גוש קטיף לכותל, באתר ynet, 25 ביולי 2004
צפו: מתנגדיו של פוטין יצרו שרשרת אנושית באורך 16 ק"מ, באתר נענע
חצי מיליון השתתפו בשרשרת אנושית למען עצמאות קטלוניה, באתר הארץ
נורית נחום, שרשרת אנושית: המתנחלים בעקבות העולם, באתר ynet, 25 ביולי 2004