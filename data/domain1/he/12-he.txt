נפילת הממלכות (באנגלית: Falling Kingdoms) היא סדרת ספרי פנטזיה אפית מאת הסופרת מורגן רודס. הסדרה זכתה לשבחים רבים, וכל ספריה (שיצאו עד כה) הפכו לרבי מכר ברשימות הניו יורק טיימס. הסדרה כונתה בפי מבקרים רבים "משחקי הכס לנוער", וסופרים רבים ומבקרי ספרות שיבחו את הכתיבה של רודס ואת הסדרה, ביניהם רשל מיד (האקדמיה לערפדים), וג'ולי קגאווה (The Iron Fey).


== תקציר העלילה ==


=== ספר 1 - נפילת הממלכות ===
 ערך מורחב – נפילת הממלכות
הספר הראשון עוסק בעיקר בהצגת הדמויות ומניעיהם לספרים הבאים. הספר עוסק בכיבושיו של גאיוס דאמורה, מלך הממלכה הצפונית, בשתי הממלכות הנוספות והרס השלטון של שתי הממלכות מלבד נסיכת הממלכה הדרומית, אוראנוס, קליאונה בלוס. בספר מתגלה גם כי לוסיה, בתו של גאיוס, היא גלגול של המכשפה הקדומה אווה, ויש לה כוח קסם עצום ואלמותי. ג'ונאס אגאלון, נער, בן הממלכה האמצעית, לאחר שחזה ברצח אחיו, נשבע להביא למותם של האחראים לכך, אך כשגאיוס כובש את ממלכתו, פאלסיה, חרבו של ג'ונאס משנה מטרה והוא מתחיל מרד. מאגנוס דאמורה, בנו של גאיוס, מאוהב באחותו לוסיה, וכשהוא מגלה שהיא איננה אחותו באמת, אלא נחטפה מעריסתה בינקותה בגלל כוחותיה, הוא שמח ומספר לה על רגשותיו אך היא אינה חשה כמוהו ודוחה את אהבתו.
הספר יצא בעברית בשנת 2013 בהוצאת "קוראים", בתרגום של גל שביט.


=== ספר 2 - אביב המורדים ===
 ערך מורחב – אביב המורדים
המרד של ג'ונאס בשיאו כאשר גאיוס מאלץ את קליאו (קליאונה) להינשא לבנו מאגנוס, כדי שאנשי ממלכתה של קליאו יקבלו את היותם נכבשים בקלות ולא ימרדו. ג'ונאס חוטף את קליאו ומציע לה ברית. היא אומרת לו שלא תוכל לעזוב את הארמון כי הוא ביתה ושבה להכנות לחתונתה. בחתונה המתרחשת במקדש האלה קליאונה (האלה על שמה קרויה קליאו) ג'ונאס מסתנן עם עוד 20 מורדים ומתכנן להרוג את גאיוס ואת מאגנוס. ג'ונאס שמח כאשר הוא מגלה שכל השומרים מופקדים מחוץ למקדש, ובפנים רק המורדים, כך שהמטרות שלהם יהיו קלות להשגה. דקות לפני החתונה הרשמית, ג'ונאס פותח בקרב, ואז מתגלה כי חלק מהאורחים שישבו בחתונה היו בעצם שומרים, ומלבד ג'ונאס, כל המורדים נטבחים בשניות בקרב עקוב מדם. המקדש מתמוטט ברעידת אדמה אך ג'ונאס, מאגנוס, קליאו גאיוס וניק כולם נשארים בחיים וג'ונאס בורח ליער. מאגנוס וקליאו נישאים על הריסות המקדש ושבים לעיר.
גאיוס מתחיל לבנות דרך שתחבר בין כל שלוש הממלכות ותעזור לו להגיע לקריסטלים האוצרים את הכח הקסום שמחזיק את העולם, בהוראת מלניה, צופה קדומה שפוקדת את חלומותיו. הספר נגמר כאשר במחנה עבודת כפייה על הדרך המלכותית מתחיל קרב נוסף של המורדים. מאגנוס וג'ונאס נכנסים לקרב ומאגנוס מצליח להרוג את ג'ונאס, עד שצופה קדומה מגיעה גם היא מן המקלט בו כלואה מלניה, מקריבה את אלמותיותה לטובת חייו של ג'ונאס ושניות לאחר מכן נרצחת על ידי זאנתוס, אחיה, גם הוא צופה גולה מן המקלט. ג'ונאס בורח. חברתו להנהגת המרד, ליסנדרה, נשבית, ומאגנוס חוזר לארמון.
הספר יצא בעברית בשנת 2014 בהוצאת "קוראים", בתרגומה של שרית פרקול.


=== ספר 3 - רדת החשכה ===
הספר יצא בסוף נובמבר 2015 בעברית בהוצאת "קוראים", בתרגומה של שרית פרקול. אלקסיוס, צופה גולה מן המקלט, מגיע לארמון ומתחיל לאמן את לוסיה בקסם לאחר שרכש את אמונו של גאיוס בכך שהוכיח שהוא שליחה של מלניה, כשלמעשה הוא עבדה של מלניה שהטילה עליו לחש, כך שאינו יכול לסרב לה. הוא מסייע ללוסיה להעיר את הקריסטלים של הקסם, והם מגלים את המיקום של השלושה הראשונים. הקריסטל הראשון נמצא במקדש שבו נישאו מאגנוס וקליאו, אך כאשר אלקסיוס, קליאו, מאגנוס ולוסיה מגיעים לשם, הם מגלים שהקריסטל כבר נגנב. הקוראים יודעים שהקריסטל נגנב על ידי ג'ונאס אגאלון, כיוון שקליאו מסרה לו את המידע על מיקום הקריסטל וביקשה שילך לשם ויקח את הקריסטל לפני שייפול לידי בני משפחת דאמורה. הם חוזרים לארמון, ולוסיה מוצאת את מיקומו של הקריסטל האחרון, מבינה שהקריסטל לא היה במקדש מכיוון שקליאו בגדה בהם, ולכן היא מנסה להרוג אותה. לאחר מכן היא בורחת אל אלקסיוס והשניים בורחים להתחתן במקדש ואלוריה בממלכה הצפונית. כאשר מאגנוס מבין את זה, הוא לוקח את קליאו ושניהם יוצאים באוניה בעקבות לוסיה ואלקסיוס.
הספר מוכרע בקרב במקדש, כאשר אשור קורטאס, נסיך האימפריה הקרשיאנית, בוגד באחותו ומסייע לקליאו ולמאגנוס בכך שהוא שולח את ניקולו קסיאן, ידיד של קליאו, לקחת את הקריסטל מהמקדש לפני שהם יגיעו לשם. אלקסיוס דוקר את לוסיה במקדש כדי להשתמש בדמה לצורך זימון אסון טבע גדול, בהוראתה הבלתי מעורערת של מלניה. הוא מבין שלא יוכל להרגה ומתאבד. על ערש דווי הוא לוחש ללוסיה שהקריסטלים הם בעצם גלאים לישויות המורכבות מהיסודות המייצגים אותם ושמלניה מנסה לעורר את אל האש, שהיה כלוא בקריסטל האש, כי היא אוהבת אותו. לוסיה מתעמתת עם מלניה שבורחת מהמקלט לאחר שניקולו טוען את הקריסטל האחרון. מלניה עומדת להרוג את לוסיה, אך אל האש מגיע ואומר למלניה, שאוהבת אותו, שהוא שונא אותה. מלניה הכועסת לאחר סירובו של אל האש מנסה להשתמש בכוחותיה אך לוסיה משתמשת בכוחה ולוקחת את הכוח של מלניה מה שהופך אותה לבת תמותה, לאחר מכן לוסיה דוחפת למלניה את אותו הסכין שתוכנן להינעץ בליבה של לוסיה ובסוף הורג את אלקסיוס והורגת את מלניה. לאחר מכן אל האש כורת עם לוסיה ברית.


=== ספר 4 - גאות קפואה ===
בתחילת הספר פליקס חובר מחדש למלך גאיוס ומציע לו את קריסטל האוויר בתמורה לאמונו. המלך מקבל את הקריסטל ושוכר את פליקס כשומר ראשו במסעו לקראשיה. בקראשיה פליקס שוכב עם אמארה וגאיוס מציע לקיסר אולטימטום: קבל את קריסטל האוויר בתמורה לשליטתי בחצי אימפריה או שתביא עליך מלחמה עקובה מדם. בינתיים מאחדים כוחות ג'ונאס, קליאו ומאגנוס בלימרוס במטרה משותפת להרוג את גאיוס תחת הצעתו של מאגנוס כי כל אחד מהם יקבל את ממלכתו לכשגאיוס ימות. ליסנדרה נהרגת על ידי קיאן. פליקס מגלה מזימה למרד בקיסרות קורטאס בעודו בקראשיה ומחליט להשתתף במרד, הוא מציע למאגנוס להשתתף במרד תוך העלאת הרעיון כי המרד יהיה גם כנגד גאיוס. מאגנוס מקבל את ההחלטה ושולח את ג'ונאס כנציגו אל האימפריה יחד עם ניק.
באימפריה, אמארה נישאת לגאיוס כחתימת ההסכם בין הקיסר לגאיוס ובטקס החתונה הורגת את אביה וכל אחיה באמצעות רעל וכך הופכת לקיסרית הראשונה של האימפריה הקראשיאנית. היא מאשימה את פליקס וזורקת אותו אל הצינוק שם השומרים מתעללים בו ומנקרים את אחת מעיניו. אמארה וגאיוס יוצאים לכיוון מיטיקה וג'ונאס וניק מצטרפים למרד בקיסר. ג'ונאס מחרר את פליקס ושולח אזהרה למאגנוס. מאגנוס וקליאו רבים ומאגנוס משוכנע כי ההודעה מג'ונאס היא פרי הבגידה המשותפת של קליאו וג'ונאס.
לוסיה מגלה שהיא בהריון עם ילדו של אלקסיוס וקליאו מכריזה על מאגנוס כמלך ללימרוס ואנשי לימרוס מקבלים אותו כמלכם על פני גאיוס בדיוק כאשר מגיעים חיילי האימפריה לכיבוש הארמון. מתגלה כי לורד קרטיס בגד בקליאו ומאגנוס והוא מוסר את קליאו לגאיוס ואמארה. מאגנוס כורת את יד ימין של קרטיס ויוצא אחרי קליאו. מאגנוס וקליאו נפגשים לאחר שזאת נמלטת מאמארה. הם מוצאים מחסה בבקתה ושוכבים. למחרת בבוקר גאיוס תופס אותם ומכריח את מאגנוס להרוג את קליאו כדי למחול על חטאיו. מאגנוס מסרב ונאבק עם אביו, רגע לפני שגאיוס הורג את מאגנוס קליאו מפילה את קריסטל האדמה מן הצוק וגורמת לרעידת אדמה שמביאה להתרסקותו של גאיוס מן הצוק. מתגלה כי אלנה בלוס, אימה של קליאו הייתה אהובתו של גאיוס וכאשר גאיוס גוסס למרגלות הצוק, מאגנוס מגייס לידיו את חיילי אביו.
לוסיה וקיאן מגיעים סוף סוף אל המעבר אל המקלט ולוסיה מגלה כי בכוונתו של קיאן להשמיד את העולם והיא מסרבת, הם מתעמתים ובמהומת הקרב, לוסיה מוצאת את עצמה במקלט ויוצאת לחפש את תימותיאוס. ג'ונאס וניק עומדים להפליג חזרה למיטיקה עם פליקס כשהם נפגשים עם המורד טאראן ראנוס שמתגלה כאחיו התאום של תיאון וכאשר הוא שומע את החדשות על אחיו ואביו הוא מחליט להפליג יחד עם ג'ונאס למיטיקה כדי לנקום את מות אחיו. בסוף הספר ניק מזהה על הנמל את אשור קורטאס. בסוף הספר קריסטל האוויר נראה לאחרונה אצל גאיוס אך עקב גסיסתו לא ידוע היכן נמצא. קריסטל המים אצל אמארה וקריסטל האדמה אצל קליאו ומאגנוס.


=== ספר 5 - סופת הבדולח ===
הספר יצא לאור בדצמבר 2016 באנגלית ובעברית בתחילת 2017. הספר מתחיל בבירור חזרתו לחיים של אשור שמסביר שכאשר החל לפחד לחייו לקח שיקוי מחדש שיציל אותו ממוות ועתה הוא מאמין כי הוא עוף החול שעתיד להציל את העולם על פי אגדה קרשיאנית. הוא מצטרף לג׳ונאס, ניק, פליקס וטאראן במסעם למיטיקה. במיטיקה גאיוס מת אך חוזר מיד לחיים ומסביר ששנים קודם לקח שיקוי שמונע ממנו למות אך כי השיקוי מוגבל בזמן וכי ימיו ספורים. הוא מודיע למאגנוס וקליאו שהוא מתחרט על פעולותיו ומציע להם ברית כנגד אמארה. אמארה מתיישבת בלימרוס ובוחרת בקרטיס סירילו כיד ימינה. גאיוס יוצא יחד עם מאגנוס וקליאו לפגוש את אימו סיליה בטענה שרק היא תוכל להציל את חייו ולמצוא את לוסיה. קיאן שאיבד את הצורה המוחשית שלו בקרב עם לוסיה מתחיל לדבר עם אמארה ולהניע אותה למחנה לשעבר של הוגו באסיליוס. הסיפור מתנקז לפאלסיה כאשר ג׳ונאס, ניק, פליקס, טאראן ואשור פוגשים במאגנוס. טאראן מנסה להרוג את מאגנוס כנקמה על מותו של תיאון אך פליקס מציל אותו. סיליה מזמינה את חברתה דרייה לעזור לה בהצלתו של גאיוס. אשור נעלם בלילה ויחד איתו קריסטלי האוויר והאדמה. סיליה הורגת דרייה ואת זאנתוס כדי לקחת את כוחם ולהציל את גאיוס. גאיוס מתעמת עם סיליה והיא מודה שהיא הרעילה את אלינה בלוס למוות ובתגובה הוא מגרש אותה. לאחר מכן מגרש גם את קליאו. ניק, ג׳ונאס, פליקס וטאראן יוצאים בעקבות אשור ומגיעים למחנה של אמארה בעיצומו של ניסיון התנקשות כושל בקיסרית. ניק נפצע אנושות אך ניצל על ידי לוסיה שיצאה מהמקלט בהיריון מתקדם במטרה לעצור את קיאן. ג׳ונאס מציל את לוסיה ובורח מהמתחם בעוד פליקס, טאראן וניק נכלאים. קליאו מגיעה למתחם ומציעה ברית לאמארה. גאיוס ומאגנוס נעצרים ומובאים גם כן למתחם לוסיה יולדת וג׳ונאס מבקש ממנה לשאוב את הקסם שנכנס בו בעזרתה של פאדרה (בספר השני) ואוליביה (בספר הרביעי). לוסיה מצליחה לשרוד את הלידה ויולדת ילדה. למתחם מגיעה סיליה שכישפה את אוליביה למרותה ומתגלה כי היא עמדה מאחורי הכל. במהלך הטקס משתחררים כל 4 הקריסטלים. קיאן נכנס לגופו של ניק, אלת האדמה לגופה של אוליביה, אל האוויר לגופו של טאראן ואלת המים לגופה של קלאו. באמצע הטקס גאיוס הורג את סיליה. עקב כך, ככל הנראה, קלאו וטאראן נותרו בשליטה על המודעות שלהם בעוד ניק ואוליביה לא. מאגנוס נכלא על ידי קרטיס שמתעלל בו כנקמה על כריתת ידו. בסוף הספר קרטיס קובר את מאגנוס בחיים. קיאן ואלת האדמה נעלמים וכל השאר נשארים במתחם.


== סדרת הספין-אוף - Spirits and Thieves / רוחות וגנבים ==


=== ספר 1 - A Book of Spirits and Thieves (תרגום חופשי: ספר על / של רוחות וגנבים) ===
הספר מתרחש מאות שנים לפני עלילת "נפילת הממלכות".
האחיות בקה וקריסטל הטצ'ר מתגוררות בדירה מעל חנות הספרים המשפחתית יחד עם אימם בטורונטו, קנדה. יום אחד הן מקבליות ספר שנשלח מדודתם ג'קי, בקה פותחת את הספר ונופלת לקומה. קריסטל מתחילה לחקור את המאורע ומגלה שאביה שעזב את המשפחה לפני שנתיים עדיין נמצא בטורונטו והינו חלק מחברה סודית ששמה "the hawkspear society" (בתרגום חופשי: חברת חנית הנץ). באותו הזמן הקוראים עוקבים אחר דמות נוספת בשם פארל גרייסון, בן למשפחה עשירה מטורונטו שכל בניה לוקחים חלק ב"חברת חנית הנץ". הוא מתקרב למנהיג החברה מרכוס קינג ומתקבל למעגל הפנימי שלו ודרך כך רוכש את ברכתו הכוללת הטלת לחש אשר מעצים את חושיו של זה אשר מוטל עליו הלחש.
בהיותה בקומה, מגיעה רוחה של בקה למיטיקה ופוגשת במאדוקס קורסו, היחיד אשר מסוגל לראות אותה, והיא מתלווה אליו במסעותיו במיטיקה. מאדוקס נשבה על ידי האלה וואלוריה בטענה שהוא יוכל לעזור לה למצוא את מי שגנב ממנה הפגיון שלה, לטענתה, בתה של אווה. מאדוקס ורוחה של בקה נמלטים מהארמון בעזרתו של ברנבס ומגיעים לכפר בו הם מוצאים עוד קוסמת.
בינתיים בטורונטו, קריסטל פוגשת באביה ומבקשת להצטרף לחברה והוא מודיע לה שישאל את מרכוס, מרכוס מסכים לפגוש את קריסטל אך במהלך ה"ראיון", הם מסתכסכים והיא מודיעה לו שלא תצטרף לחברה.
בסוף הספר, מרכוס מגלה שקוקס הארד, הספר ששלח את בקה למיטיקה, עדיין ברשות קריסטל והוא שולח את פארל לאסוף אותה. השניים מתעמתים אך פארל מצליח לשכנע אותה לבוא איתו למרכוס לאחר שמגלה שאנשי החברה חטפו את בקה ממיטתה בבית החולים. בביתו של מרכוס, מרכוס מאיים לפגוע בבקה וקריסטל וגורם לדניאל לפעול כנגדו באמצעות מילוט בנותיו, הוא נעזר באדם גרייסון, אחיו של פארל שמעולם לא באמת הסכים עם עמדות החברה וממלט את שתי בנותיו אך מקריב את חייו ונרצח על ידי פארל שהפך כעת לעבדו של מרכוס.
במיטיקה, וואלוריה מוצאת את ברנבס, מאדוקס והקוסמת מהכפר באמצעות אחותה של הקוסמת אשר הלשינה עליה והרגה אותה. וואלוריה מתעמתת עם מאדוקס אך זה מצליח להבהיל אותה ולהבריח אותה מהם בעזרת הקוסמת ואחותה שמסתבר ששיקרו לוואלוריה. מאדוקס משתמש בקסם מוות כדי להחזיר את בקה לטורונטו של ימינו והיא מתאחדת עם קריסטל.
הספר נגמר במתח שכן מרכוס שולח את פארל למשימה להרוג את קריסטל.
הספר יצא ביוני 2015 באנגלית. בעברית יצא באוגוסט 2017


=== ספר 2 - The Darkest Magic (תרגום חופשי: הקסם האפל ביותר) ===
הספר יצא ביוני 2016 וממשיך באופן ישיר את הספר הראשון. מרקוס עדיין במרדף אחר הקודקבס ובני משפחת האטצ׳ר במחבוא. מאדוקס מגיע לחצר המלכות של ואלוריה כדי למצוא את משרתה שאחראי על שכתוב ההיסטוריה רק כדי לגלות שואלוריה ערפה את ראשו בעקבות חלום שחלמה על בגידתו. מאדוקס מחייה את הראש ולוקח אותו יחד איתו ועם ברנבס למסע לאלה הדרומית שאולי תסייע להם בהפלתה של ואלוריה. מרקוס עורך נשף אליו מגיעות קריסטל, בקה וג׳קי. בנשף מגלה בקה כי היא בתו של מרקוס. לנשף מגיע אדם בעל עיניים שחורות לחלוטין בשם דיימן וינטר שהורג אנשים רק במבט. הוא חוטף את מרקוס ובקה וכולא אותם בתיאטרון החברה של מרקוס. מאדוקס מוצא מכשפה בשם ליאנה שמתגלה כחברותית וזו מצטרפת אליהם למסע. בתא הכלא, מרקוס מבין שבקה נבחרה להחליף את אווה ושולח אותה בשארית כוחותיו למיטיקה כדי להתריע על חזרתו של דיימן. בקה חוזרת אך שוכחת את מטרתה ובינתיים מתלווה למאדוקס. ליאנה חושפת את עצמה כקליאונה ודורשת מהחבורה למצוא אותה בעיר הזהב אם הם רוצים לדבר. בעיר הזהב מתריעה בקה ,שכבר נזכרה במטרתה, לקליאונה על חזרתו של דיימן אך קליאונה לא מאמינה. ואלוריה מגיעה לשערי עיר הזהב עם צבא של 1000 חיילים עם סמלים שמחזקים אותם. ואלוריה חוטפת את בקה ולאחר שבקה מספרת לה על דיימן היא לא מאמינה וקוראת לא חסרת תועלת. בעקבות כך גוראן הורג את בקה. מאדוקס לא שולט בעצמו והורג את גוראן במקום. ואלוריה מורה לצבאה לתקוף אך מאדוקס משתמש בקסמיו והורג את כל הצבא במקום. ואלוריה מתחננת לחייה ומאדוקס מחזיר את בקה לחיים והיא משכנעת אותו שלא להרוג את ואלוריה. הספר נגמר כשקליאונה לוקחת את החבורה לחדר סודי עמוק בתוך הארמון בו נמצאת אישה ישנה שבקה וברנבס מזהים כאווה. קליאונה מסבירה כי היא לא מתה וכי היא הסיכוי היחיד נגד דיימן. בטורונטו מתברר כי הקסם של מרקוס דבק בפארל לאחר שג׳וליה מנסה להרוג אותו לאחר שמודה כי רצח את דניאל והוא מחלים. דיימן מחזיק בקריסטל ופארל.
טרם נקבע מועד ליציאתו בעברית.


== דמויות ==


=== דמויות מהסדרה המקורית (ספרים 1 - 5) ===
קליאונה (קליאו) בלוס (ספר 1 - ) - נסיכת הממלכה הדרומית, בתו של קורבין בלוס, אשר מלוכתה נגנבת ממנה עם כיבושיו של גאיוס. מוכרחה להינשא למאגנוס בהוראתו של אביו. משתפת פעולה עם ג'ונאס לאורך הספרים 2 ו - 3 ומסייעת למורדים באמצעות מידע פנימי מהארמון. מתיידדת עם לוסיה, אך כאשר לוסיה מגלה שקליאו בגדה בה ושהיא עוזרת למורדים, היא מנסה להרוג אותה והשתיים לא מדברות יותר. בספר הרביעי יושבת עם מאגנוס בטירה בלימרוס, מאחדת כוחות איתו ועם ג'ונאס. בספר החמישי מאחדת כוחות עם גאיוס והמורדים כנגד אמארה. בספר החמישי אלת המים משתלטת על גופה אך היא נשארת מודעת ובשליטה על עצמה.
מאגנוס לוקאס דאמורה (ספר 1 - ) - נסיך האימפריה הצפונית, בנם של אלתיאה וגאיוס דאמורה. מקווה להיות אכזרי כמו אביו, שתמיד ראה בו חולשה. מאוהב באחותו המאומצת לוסיה. נאלץ להינשא לקליאו נגד רצונו בהוראת אביו. בספר השלישי חוזר לדבר עם לוסיה, הוא לא סומך על אלקסיוס ויוצא עם קליאו אחריו ואחרי לוסיה לממלכה הצפונית, מגלה שהוא מאוהב בקליאו בסוף הספר השלישי. בספר הרביעי מכתיר את עצמו כמלך לימרוס, מאחד כוחות עם ג'ונאס ועם קליאו ומכריז על כוונותיו להתנקש באביו ולהשיב את אוראנוס לקליאו ואת פאלסיה לג'ונאס שכן הוא רוצה לשלוט אך ורק בלימרוס. מאחד כוחות עם אביו, אשתו והמורדים כנגד אמארה.
לוסיה אווה דאמורה (ספר 1 - ) - אחותו המאומצת של מאגנוס, שנגנבה מעריסתה על ידי סאבינה מאליוס, הפילגש של אביו. מגלה את כוחות הקסם שלה והורגת את סאבינה לאחר שזו מתגרה בה ובמאגנוס. בספר השני היא מתעוררת מתרדמת שנפלה אליה לאחר שימוש מופרז בקסם. בספר השלישי היא מתאחדת עם הצופה מהמקלט שראתה בחלומותיה, הוא הופך למורה הפרטי שלה לקסם (אלמנטיה) ולאחר מכן, הם בורחים להתחתן. במקדש, אלקסיוס דוקר אותה ומתאבד. בסוף הספר השלישי היא מאחדת כוחות עם אל האש. בספר הרביעי מסיירת עם קיאן ברחבי מיטיקה בחיפוש אחר מעבר אל המקלט, ומגלה שהיא בהריון עם ילדו של אלקסיוס, ויולדת את בתם המשותפת בספר החמישי.
אלקסיוס (ספר 1 - 3) - (אהובה של לוסיה). בספר הראשון והשני עוקב אחר לוסיה מרחוק. בספר השלישי מלניה מטילה עליו קללה כך שלא יוכל לסרב לה ושולחת אותו אל עולם בני התמות. עקב אי-יכולתו לסרב למלניה, הוא דוקר את לוסיה, אך מבין שהוא אוהב אותה יותר מדי כדי להרוג אותה ושהדרך היחידה להשתחרר מהקללה של מלניה היא למות, לכן הוא מתאבד.
ג'ונאס אגאלון (ספר 1 - ) - לאחר שחזה במות אחיו וראה את המלך גאיוס כובש את אדמתו ומשעבד את אנשיו, הוא יוצא למרד כנגד השלטון. משתף פעולה עם קליאו. בסוף הספר השני הוא מת ומוחזר לחיים על ידי צופה אשר יצאה מהמקלט להצילו. בספר הרביעי מאחד כוחות עם קליאו ומאגנוס ויוצא לייצג את מאגנוס באימפריה הקראשיאנית. בספר החמישי מאחד כוחות עם מאגנוס, קליאו, גאיוס ושאר המורדים נגד אמארה. הצופה פאדרה מעבירה לו את הכוחות שלה לפני שמתה, אך הוא מעביר את כוחותיו ללוסיה כדי שלא תמות בלידה.
ליסנדרה בארבאס (ספר 2 - 4) - מורדת שמצטרפת לג'ונאס בהנהגת המרד. נהרגת על ידי קיאן בעודה מגנה על ג'ונאס.
גרגור בארבאס (הקדמה ספר 2, אחרית דבר ספר 2, ספר 3) - אחיה של ליסנדרה, נפגש בחלומותיו עם הצופה פאדרה ומעונה על ידי גאיוס. כאשר גאיוס מרגיש כי השיג את מקסימום המידע ממנו, הוא מורה לכרונוס להרוג אותו וכרונוס עורף את ראשו לעיני ליסנדרה.
פליקס גרייבס (ספר 3 - ) - מציל את ג'ונאס משומרים של גאיוס ומצטרף אליו במסעותיו (ספר 3). דרכיהם נפרדות בסוף הספר השלישי, לאחר שג'ונאס מגלה כי פליקס עבד בעבר בשירותו של המלך גאיוס. בספר הרביעי חוזר לעבוד בשירות המלך ומביא לו את קריסטל האוויר. יוצא עמו כשומר ראשו במסעו אל האימפריה הקראשיאנית. בספר החמישי לאחר שאמארה התעללה בו חוזר לצד המורדים ולוחם לצדם נגד אמארה.
ניקולו (ניק) קאסיאן (ספר 1 - ) - ידידה של קלאו, הופך לשומר ארמון תחת שלטונו של גאיוס. אשור קורטאס מנסה להתקרב אליו ומנשק אותו פעמיים כדי להתקרב לקלאו. בספר הרביעי יושב עם קלאו בלימרוס ומתלווה עם ג'ונאס לקראשיה. בספר החמישי נלחם עם קליאו, מאגנוס, גאיוס והמורדים נגד אמארה. נפצע אנושות על ידי חייליה של אמארה אך מוצל על ידי לוסיה. בסוף הספר קיאן משתלט על גופו.
מילו יאגאריס (ספר 3 - 5) - שומר לימריאני. בספר החמישי מתלווה לגאיוס, מאגנוס, קליאו והמורדים אך נהרג בקרב באכסניה על ידי הצבא הקרשיאני בהגנה על מאגנוס וגאיוס.
אנזו (ספר 5 - ) - שומר לימריאני שמתלווה אל המורדים בספר החמישי ונמצא איתם במתחם של הוגו באסיליוס בסוף הספר.
מירה קאסיאן (ספר 1 - 2) - אחותו של ניק וחברתה הטובה של קליאו, הופכת למנקה בארמון אך נרצחת על ידי גאיוס לאחר שחשד כי צותתה לו.
גאיוס דאמורה (ספר 1 - ) - האנטיגוניסט הראשי בסיפור. מוביל מלחמה וכובש את שלוש הממלכות. שליט עריץ ואכזר, שאינו בוחל באף אמצעי. בספר הרביעי מציב לקיסר האימפריה הקראשיאנית אולטימטום שיתן לו חצי מהאימפריה תמורת כוחות קריסטל האוויר או שיצפה למלחמה עקובה מדם. בסוף הספר הרביעי נופל מצוק בסוף עימות עם קליאו ומאגנוס והוא גוסס. מתעורר לחיים אחרי נפילתו ומאחד כוחות עם מאגנוס וקליאו נגד אמארה.
אלתיאה דאמורה (ספר 1 - 2) - אשתו של גאיוס. גאיוס מורה לארון לאגאריס לרצוח אותה כיוון שהיוותה מכשול, והוא רוצח אותה ומפליל את ג'ונאס.
ארון לאגאריס (ספר 1 - 2) - בספר הראשון מאורס לקליאו. בספר השני האירוסים מבוטלים והוא הופך לעושה דבריו של גאיוס. הוא רוצח את אלתיאה ואת בריון ראדנוס. כאשר מאגנוס מגלה כי ארון הרג את אימו, הוא רוצח אותו. מתואר כאדם שחצן ומגעיל ושיכור רוב הזמן.
בריון ראדנוס (ספר 1 - 2) - חברו הטוב ביותר של ג'ונאס, מנהיג מרד ונרצח על ידי ארון לאגאריס.
פאדרה (ספר 1 - 2) - צופה, חברה טובה לאלקסיוס ואחות לזאנתוס. מקריבה את אלמותיותה כדי להציל את חייו של ג'ונאס. נרצחת על ידי אחיה לאחר מכן.
זאנתוס (ספר 2, מוזכר בספר 3) - צופה גולה, מציית לכל פקודותיה של מלניה ואחראי על סלילת הדרך המלכותית המחברת את כל שלוש הממלכות. הורג את אחותו לאחר שהיא מקריבה את אלמותיותה ונרצח על ידי אלקסיוס.
מלניה (ספר 2 - 3) - צופה עתיקה, נכלאה במקלט על ידי אווה, הקוסמת המקורית. מטילה על אלקסיוס כישוף המונע ממנו לסרב לה. מבקרת את גאיוס בחלומותיו ומורה לו מה לעשות בממלכה. משתחררת מהמקלט בסוף הספר השלישי אך נהרגת על ידי אהובה, אל האש.
תימותיאוס (ספר 1 - ) - צופה זקן, היחיד מהצופים הוותיקים שנותר במקלט. בספר הרביעי קיאן מחפש דרך להשמידו אך הוא שולח את אוליביה לסייע לג'ונאס ומבקר את לוסיה בחלומותיה במטרה לגרום לה להבין שקיאן אינו רוצה בטובת העולם.
כרונוס (ספר 1 - 3) - ראש המשמר של גאיוס, נרצח על ידי מאגנוס כדי להציל את קלאו.
אשור קורטאס (ספר 2 -) - נסיך האימפריה הקראשיאנית, מגיע למיטיקה (היבשת עליה שוכנות שלוש הממלכות) במטרה לחפש את הקריסטלים, אבל למטרות שלום. בספר השלישי בוגד באחותו אמארה וגונב ממנה את הקריסטל הרביעי, מכיוון שהיא מעוניינת בקריסטלים רק בשביל עוצמה, היא הורגת אותו בסוף הספר השלישי. מראה עניין רומנטי לא פעם בניקולו קסיאן, אך דבר לא קורה ביניהם מעבר לשתי נשיקות, ביוזמתו של אשור. מת בידיו של ניקולו. בסוף הספר הרביעי ניק מזהה אותו על הרציפים של הנמל באימפריה. חוזר לחיים ונאבק להחזיר את אמארה לדרך הישר ללא אלימות. מתייאש מניסיונותיו כשהיא כולאת אותו באשמת הרעלת אביה ואחיה.
אמארה קורטאס (ספר 3 - ) - אחותו של אשור. מעוניינת בקריסטלים למטרת כוח. לא מפחדת להשתמש באיומים ובהרג כדי להשיג את מטרותיה. לשם השגת כח היא הורגת את אשור, אחיה. בסוף הספר השלישי ואת 2 אחיה הנותרים ואביה בספר הרביעי כדי להפוך לקיסרית קראשיה הראשונה. מתמרנת את כל סובביה. בספר הרביעי שוכבת עם פליקס. נישאת לגאיוס בהוראת אביה ויוצאת עמו למיטיקה. מציעה לקליאו ברית אך קליאו שוברת על ראשה בקבוק ונמלטת. שולטת במיטיקה ומאחדת כוחות עם קיאן בספר החמישי עד שהוא בוגד בה.
הוגו (הצ'יף) בסיליוס (ספר 1) - האדם החזק ביותר בממלכה המרכזית. רוב בני הממלכה קיבלו את מרותו. במלחמת הכיבוש של גאיוס, הוא חותם על ברית עם גאיוס ויוצא למלחמה כנגד הממלכה הדרומית. בסוף המלחמה גאיוס רוצח אותו, כדי להבהיר שהניצחון יהיה אך ורק לממלכה הצפונית. בספר הרביעי מתגלה כי הוא אביה הביולוגי של לוסיה.
קורבין בלוס (ספר 1) - אביה של קליאו. היה מלך אוראנוס עד לכיבושיו של גאיוס ונהרג במלחמה. מעניק לקליאו את טבעת האמטיסט (אחלמה), שמעניקה לאוחז בה יכולת להשתמש בקסם בלי שישחית אותו.
אלנה בלוס (מתה) - אשתו המנוחה של קורבין ואימן של אמיליה וקליאו. בסוף הספר הרביעי מתגלה כי הייתה אהובתו של גאיוס לפני שאימו של גאיוס סכסכה ביניהם.
סאבינה מאליוס (ספר 1) - פילגשו של גאיוס וזו שגנבה את לוסיה מעריסתה. בתגרה עם לוסיה ומאגנוס בשהותם בממלכה הצפונית, ולוסיה משתמשת בקסמי אש כדי להרוג אותה.
טוביאס ארגינוס (ספר 1) - בנו הממזר של גאיוס. גאיוס הורג אותו כדי להראות נאמנות להוגו באסיליוס.
אמיליה בלוס (ספר 1) - אחותה של קליאו. מתה ממחלה קשה מעט לפני כיבוש הממלכה.
נריסה פלורנס (ספר 2 - ) - מרגלת מטעם המורדים. עובדת בארמון ומעבירה הודעות מג'ונאס לקליאו ומקליאו לג'ונאס. בספר הרביעי עוברת ללימרוס כדי לשהות בקרבת קלאו ומסייעת לה ולג'ונאס. מתחזה כעוזרת של אמארה אך מסייעת למאגנוס בבריחתו.
קיאן (סוף ספר 3, ספר 4 - ) - אל האש. מאחד כוחות עם לוסיה בספר השלישי ובמהלך הספר הרביעי מחפש עימה מעבר אל המקלט. הורג את ליסנדרה לאחר שמגלה כי אוליביה היא צופה והוא זועם. בסוף הספר הרביעי מתעמת עם לוסיה, עימות שבסופו לוסיה נמצאת במקלט. בסוף הספר החמישי משתלט על גופו של ניק לאחר שהיה ללא גוף מוחשי מאז העימות.
אוליביה (ספר 4 - ) - מתלווה לג'ונאס וליסנדרה במסעם אל קליאו בלימרוס באמירה כי היא מכשפה שיכולה לעזור להם. כאשר ג'ונאס, ליסנדרה וניק פוגשים בלוסיה וקיאן, קיאן פונה אליה כ"צופה" והיא משנה צורתה לנץ וממריאה משם. היא חוזרת לעזור לג'ונאס ולהגן עליו בשליחותו של תימותיאוס שחזה בחשיבותו של ג'ונאס בהצלת העולם. מסייעת לג׳ונאס ולמורדים בסוף הספר החמישי הופכת להיות עבד מוחלט לרצונותיה של סיליה בעקבות סמלים שהטביעה בה. בסוף הספר אלת האדמה משתלטת על גופה.
סיליה דאמורה (ספר 5) - אימו של גאיוס. מצילה אותו ממות אך קושרת עם קיאן לשחרר את כל האלים האלמנטלים. נהרגת על ידי גאיוס בעיצומו של טקס השחרור.
תיאון ראנוס (ספר 1) - אהובה של קליאו. שומר בארמון האוריאני. נרצח על ידי מאגנוס עם תחילת מלחמת שלוש הממלכות. אחיו של טאראן ובנו של סיימון ראנוס.
סיימון ראנוס (מת) - היה אהובה של אמיליה ומת בתאונה.
טאראן ראנוס (ספר 4 - ) - אחיו של תיאון ובנו של סיימון. אחד ממנהיגי המרד באימפריה הקראשיאנית. בסוף הספר הרביעי, בשיחה שלו עם ניק, מתגלה כי הוא אחיו של תיאון וכי הוא אינו יודע מה עלה בגורל אביו ואחיו. ניק מספר לו על מותם וטאראן מחליט להפליג יחד עם ניק, ג'ונאס ופליקס חזרה למיטיקה כדי לנקום את הירצחו של תיאון. מסייע למורדים במאבקם באמארה בספר החמישי ובסוף הספר אל האוויר משתלט על גופו, אך הוא נשאר מודע ובשליטה על גופו.
סיירוס קורטאס (ספר 4) - קיסר האימפריה הקראשיאנית. נרצח על ידי אמארה.
דאסטאן קורטאס (ספר 4) - הבן הבכור של הקיסר. נרצח על ידי אמארה.
אילן קורטאס (ספר 4) - הבן השני של הקיסר. נרצח על ידי אמארה.
נילה (ספר 4 - ) - סבתה של אמארה. היועצת שלה בכל הנוגע לאסטרטגיות שלה וזאת שאומרת לה מה צריך להיעשות. אאישה מאוד מבוגרת אך חכמה באותה מידה.
לורד גארת׳ סירילו (ספר 1 - ) - אחד מבני המעמד הגבוה של לימרוס. איש חצר של גאיוס ובשלטונו של גאיוס באוראנוס הופך למלך הזמני של לימרוס. בספר השלישי בתו נישאת באוראנוס והוא עובר לגור שם ומותיר את בנו קרטיס למלך זמני על לימרוס.
קרטיס סירילו (ספר 4 - ) - בנו של לורד גארת׳ והמלך הזמני של לימרוס בספר 4. כאשר מאגנוס וקליאו מגיעים ללימרוס מאגנוס מאיים עליו במותו ומכניע את קרטיס למשרתו. בסוף הספר, קרטיס בוגד במאגנוס וקליאו על אף שהיה המורה של קליאו לקשתות. הוא קושר עם גאיוס ואמארה ומעלף את קליאו כדי שאנשיה של אמארה יחטפו אותה בקלות. מאגנוס רואה אותו בשעת פעולה ומבטיח לו שלא יהרוג אותו אם יגלה לו לאן נלקחה קליאו. לאחר שקרטיס נכנע לבקשתו מאגנוס כורת את יד ימינו של קרטיס כיוון שזו היד בה הכה את קליאו הוא מתכנן גם להרוג אותו אך קרטיס בורח. בספר החמישי הופך ליד ימינה של אמארה ובסוף הספר כולא את מאגנוס, מתעלל בו וקובר אותו בחיים.
ליילה באסילוס-ביתו של צ'יף באסילוס,הייתה מאורסת לג'ונאס למשך תקופה קצרה, אחותה הביולוגית של לוסיה


=== דמויות מסדרת הספין-אוף (ספרים 1 - 2) ===
ואלוריה (ספר 1 - ) - חייה במיטיקה העתיקה. האלה של הממלכה הצפונית. האלה של אדמה ומים. מופיעה בחזון של לוסיה בספר השלישי בסדרה המקורים. ומופיעה בספר הראשון בסדרת הספין-אוף. הקסם השחית אותה ואת אחותה קליאונה, האלה של אש ואוויר. יש לה נחש בשם אאיגוס אשר הורג את ליוויוס. יפהפייה אך קטלנית. מתוארת כשד עם פני מלאך.
קליאונה (ספר 2 - ) - האלה של אש ואוויר. שולטת בדרום מיטיקה (בעתיד - אוראנוס). מתחזה לאורך כל הספר השני למכשפה בשם ליאנה וגם לאחר שזהותה מתגלה מבקשת מברנבס לקרוא לה ליאנה. בסוף הספר מגלה כי אווה עוד בחיים והיא מוחבאת בארמון.
ליוויוס (ספר 1) - חי במיטיקה העתיקה. האפוטרופוס של מאדוקס, אדם מגעיל שסוחט את מאדוקס ומתעלל בו. נרצח על ידי הנחש של וואלוריה.
אלקנדר ורוס (ספר 2 - ) - היה משרתה של וואלוריה ואחראי על שכתוב ההיסטוריה לטעמה. לאחר שחלמה חלום בו בגד בה היא עורפת את ראשו. מאדוקס מחיה את הראש כדי לקבל ממנו מידע ומבטיח לו שכשיסתיים מסעם יאחד את הראש עם גופו.
מאדוקס קורסו (ספר 1 - ) - חי במיטיקה העתיקה. קוסם המסוגל לתקשר עם רוחות ולזמן צללים היחיד שרואה את בקה. מתגלה כבנם של הקוסמת אווה וברנבס מחזיק בסוג חמישי של קסם (קסם מוות) אשר אינו מופיע בספרי הסדרה המקורית.
דאמאריס קורסו (ספר 1 - 2) - אימו של מאדוקס. נרצחת בתחילת הספר השני על ידי גוראן.
גוראן (ספר 2) - שכיר חרב מטעמה של וואלוריה. נשלח להביא את מאדוקס אל האלה. בקרב על עיר הזהב נהרג על ידי מאדוקס.
קריסטל הטצ'ר (ספר 1 - ) - חייה בטורונטו של ימינו. בתם של ג'וליה ודניאל הטצ'ר. לאחר שאחותה נופלת לקומה, היא מתחילה להתעניין בחברת ה - Hawkspear (בתרגום חופשי: חנית הנץ). יוצרת קשר עם פרופסור ווגה.
בקה הטצ'ר (ספר 1 - ) - אחות של קריסטל. נופלת לקומה ורוחה נשלחת אל מיטיקה העתיקה מטורונטו ופוגשת במדוקס. הוא היחיד שמסוגל לראות אותה והיא משוכנעת שהוא זה שיוכל לעזור לה לשוב הביתה, היא מלווה אותו במסעותיו. בספר השני נשלחת על ידי מרקוס למיטיקה כדי להתריע על חזרתו של דיימן והיא פוגשת במאדוקס שוב. היא מתריעה לקליאונה וזו מציגה בפני החבורה את אווה.
פארל גרייסון (ספר 1 - ) - חבר בחברת ה - Hawkspear הסודית אשר נוסדה על ידי מרקוס קינג כדי להציל את העולם. מקבל ממרקוס משימה לרגל אחרי קריסטל ולמנוע ממנה לגלות יותר מדי על החברה. בספר השני מקבל סימון רביעי ממרקוס בעקבותיו נהיה צייתן. מקבל הוראה להרוג את קריסטל ונאלץ לדקור את עתמו ביד כדי למנוע ממנו לבצע את ההוראה. לאחר מותו של מרקוס הקסם של מרקוס נכנס לגופו של פארל.
אדם גרייסון (ספר 1 - ) - אחיו הקטן של פארל. מצטרף לחברה ונכנס לטראומה לאחר שמרקוס, מנהיג החברה, מבצע טקס והורג מישהו על הבמה. משתף פעולה עם ג'וליה, ג'קי ובסופו של דבר גם דניאל כדי להציל את בקה וקריסטל.
מרקוס קינג (ספר 1 - 2) - מנהיג החברה. נאמר עליו שהוא אל המוות. יש לו כוחות על לא ברורים. מחזיק מעגל סודי של תומכים יותר קרובים בתוך החברה ומצרף אליו את פארל. דמות מסתורית בעלת קשר מסוים למיטיקה.
בספר השני מתגלה כי היה צופה במקלט במיטיקה. מקריב את חייו כדי לשלוח את בקה למיטיקה לבקש עזרה נגד דיימן.
דיימן וינטר (ספר 2 - ) - מגיע לנשף שמרקוס עורך ושובה את מרקוס ובקה. היה צופה במיטיקה בעל כוחות קסמי מוות. היה התאום של אווה שגורש מן המקלט. באמצעות לחישה למחשבותיהם, היה אחראי להתאבדותם של קונור גרייסון (אחיו הגדול של פארל) וסבתה של קריסטל.
דניאל הטצ'ר (ספר 1) - אביהן של קריסטל ובקה, מצטרף לחברה של מרקוס קינג ועוזב את משפחתו. לאחר שבקה נופלת לקומה. בתו, קריסטל, יוצרת איתו קשר ומבקשת להצטרף לחברה גם כן. נרצח על ידי פארל בהוראתו של מרקוס.
ד"ר ווגה (ספר 1 - ) - אנתרופולוג. חוקר את הספר המסתורי שהפיל את בקה לקומה. הוא טוען שהספר הגיע מיקום מקביל. לשפה הבלתי קריאה בפנים אביו קורא אובסידיה. נפגש עם קריסטל ואומר לה שלספר קוראים The Bronze Codex (בתרגום חופשי: קודקס הארד / הנחושת).
ג'קי קנדל (ספר 1 - ) - אחותה של ג'וליה הטצ'ר ודודה של קריסטל ובקה. גנבה את הקודקס ושלחה אותו לחנות הספרים של ג'וליה והבנות וכך הוא הגיע לידיה של בקה שפתחה אותו ונפלה לקומה.
אנגוס בלת׳אזר (ספר 2 - ) - חבר טוב של ג׳קי, צייד עתיקות, עשיר ויהיר. מתברר כי הוא הומוסקסואל לאחר שקריסטל מזלזלת בחיזורים שלו אחר ג׳קי והוא מסביר שבעלו קנאי. מסייע לקריסטל ופארל להיכנס לתיאטרון בחיפושם אחר מרקוס ובקה ונופל איתם לידיו של דיימן
ברנבס (ספר 1 - ) - איש אשר בתחילה נראה זקן משוגע אך מתברר כי הוא צייד מבריק. פוגש במאדוקס בצינוק בארמון לימרוס. יותר מאוחר מתגלה כמאהבה התמותי של הקוסמת הראשונה אווה ושהוא אביו של מאדוקס.
ליאנה (ספר 2 - ) - קוסמת שמתלווה אל מאדוקס, ברנבס ואלכנדר במסעם דרומה. מתנשקת עם ברנבס. לאחר העימות עם הנסיכה קאסיה וואלוריה מתברר כי ליאנה היא למעשה האלה קליאונה.
הנסיכה קאסיה (ספר 2 - ) - היורשת החוקית לכס המלכות המיטיקני. משפחתה המאמצת נהרגה על ידי ואלוריה כדי להכניעה. מבקשת ממאדוקס להחזיר את משפחתה לחיים וכשהוא מסרב היא מסרבת להצטרף אליהם למסע.


== מאפיינים ==


=== גאוגרפיה ===
הספרים 1 - 3 מתרחשים אך ורק על יבשת מיטיקה אך חלק גדול מהספר הרביעי מתרחש על אדמת האימפריה הקראשיאנית. עיר הבירה "היהלום" בפרט. עלילת סדרת הספין-אוף מתרחשת במקביל בימינו ובמיטיקה שטרם עלילת הסדרה המקורית.
ממלכות מיטיקה:
לימרוס - הממלכה הצפונית, נשלטת על ידי משפחת דאמורה (גאיוס). בעבר הייתה ממלכה יפה ופורייה, אך עם היעלמות הקריסטלים הפכה למישור קפוא שאינו מאפשר גידולים. תושביה דוגלים באמונה באלה ואלוריה.
פאלסיה - הממלכה האמצעית (מונהגת באופן לא רשמי על ידי באסיליוס). לאחר מותו נותרת ממלכה ללא מנהיג, ורוב אנשיה משועבדים לגאיוס. בעלת אדמה פורייה, כנראה בזכות קסם אדמה והיין המשובח ביותר מיוצר שם. תושביה הם מעין אתאיסטים, חסרי אמונה רשמית. עד מותו של הוגו, חלקים מתושבי הממלכה ראו בו בן אלמוות בעל כוחות על.
אוראנוס - הממלכה הדרומית. לא חוותה שום בעיות עם היעלמות הקריסטלים. ממלכה עם טמפרטורה גבוהה יחסית, אך נעימה. אלקסיוס אומר בספר השלישי שהחום רק יחמיר ויעשה לאוראנוס מה שעשה הקור ללימרוס. תושביה דוגלים באמונה באלה קליאונה.
האימפריה הקראשיאנית:
המונהגת על ידי משפחת קורטאס. שניים מילדיו של הקיסר קורטאס מופיעים בספר השני והשלישי, והקיסר שוקל בספר השלישי גם לצאת למלחמה נגד מיטיקה. חלק נכבד מהספר הרביעי מתרחש על אדמת האימפריה וחלקים נרחבים יותר ממשפחת הקיסר נחשפים לקורא. החלק המתרחש על אדמת האימפריה מתרחש ב"יהלום", עיר הבירה של האימפריה המתוארת כמדהימה ביופיה.
עלילת סדרת הספין-אוף:
מתרחשת בחציה בטורונטו של ימינו (2015~) ובחצייה במיטיקה העתיקה (כאלף שנים טרם עלילת נפילת הממלכות).


=== צבעים ===
בספר ישנם מספר צבעים המזוהים עם אנשים מסוימים או ממלכות מסוימות ומעבירות אווירה מסוימת:
כחול: כחול מתואר במספר פעמים כצבע האהוב על קליאו, קליאו לבושה תמיד בכחול, חוץ מסוף הספר הרביעי בו היא מתלבשת באדום כדי להביע הזדהות עם לימרוס.
אדום: אדום הוא הצבע המזוהה עם לימרוס ומדי החיילים הלימריאנים הינם אדומים. בספר הרביעי קליאו לובשת אדום בפנייתה ללימריאנים כדי להביע את היותה מלכתם.
זהב: זהב הוא הצבע המזוהה עם אוראנוס ומעביר את העושר של הממלכה הדרומית.
שחור: שחור הוא הצבע האהוב על מאגנוס והוא לובש אותו תמיד, הצבע מתואר על ידי קליאו כמשפיע על דמותו של מאגנוס לרעה באופן בו הוא נתפס על ידי מי שפוגש בו.
ירוק: ירוק הוא הצבע המזוהה עם האימפריה הקראשיאנית ועם אמארה. חיילי האימפריה לובשים ירוק. בנוסף לכך, גם המקלט מזוהה בהיותו ירוק עד ומלא במדשאות ועצים.


== הספרים הנוספים בסדרה ==


=== ספרים בסדרה המקורית ===


==== ספר 6 - Immortal Reign ====
(בתרגום חופשי: שלטון אלמוות). צפוי לצאת באנגלית בפברואר 2018.


=== ספרים בסדרת הספין-אוף ===


==== ספר 3 - The Cursed Heir (בתרגום חופשי: היורש המקולל) ====
צפוי לצאת באנגלית בקיץ 2018.


=== סיפורים קצרים ===
Crimson Dagger: (תרגום חופשי: פגיון ארגמן) - סיפור קצר אודות ילדותו של מאגנוס העוסק בניסיון בריחה שלו מהבית, בהפללה שלו את אדם בשם קאלום סטולו ובעזרה שלו לביתו של האיש, קארה, להוציא את אביה מהכלא והכל תחת איומים מצדה של קארה, איומים באמצעות פגיון ארגמן. הסיפור יצא באינטרנט בחינם בשני חלקים במהלך קיץ 2016
Obsidian Blade: (תרגום חופשי: להב אובסידיאן) - סיפור שמאחד את מאדוקס (סדרת הספין-אוף) ומאגנוס (הסדרה המקורית) לסיפור אחד משותף. הסיפור השתחרר במהלך נובמבר 2016 כספר אלקטרוני (ebook).


== ראו גם ==
נפילת הממלכות
אביב המורדים