המעון של מיס פרגרין לילדים משונים (באנגלית: Miss Peregrine's Home for Peculiar Children) הוא סרט פנטזיית הרפתקאות בבימויו של טים ברטון. הסרט מבוסס על רומן באותו השם שנכתב על ידי רנסום ריגס. בסרט מככבים אווה גרין, אסא באטרפילד, אלה פורנל, כריס או'דאוד, אליסון ג'ני, טרנס סטמפ, קים דיקנס, רופרט אוורט, ג'ודי דנץ' וסמואל ל. ג'קסון. הסרט יצא לאקרנים ב-29 בספטמבר 2016.


== תקציר העלילה ==
כשיעקב פורטמן מגלה רמזים שלוקחים אותו לאי מסתורי, הוא מגלה את מעונה של מיס פרגרין לילדים משונים. ככל שהוא מעמיק בסיוריו באי, הוא מגלה שיושבי הבית היו בעלי כוחות על-טבעיים וייתכן שחלקם עוד בחיים.


== צוות השחקנים ==
אסא באטרפילד - ג׳יקוב פורטמן
אווה גרין - מיס פרגרין
סמואל ל. ג'קסון - מר בארון
כריס או'דאוד - פרנקלין פורטמן
אליסון ג'ני - דוקטור גולן
טרנס סטמפ - אברהם פורטמן
קאלום וילסון - אברהם הצעיר

ג'ודי דנץ' - מיס אבוסט
קים דיקנס
רופרט אוורט


=== הילדים המשונים ===
לאורה מקרוסטי - אוליב אברוהולוס אלפנטה. נערה אשר יכולה ליצור אש מידייה.
פיקסי דביס - ברוניין בונטליי. ילדה צעירה בעלת כוח פיזי רב בידייה, מסוגלת להרים סלעים, אחותו הצעירה של ויקטור.
לואיס דביסון - ויקטור בונטליי. אחיה הגדול של ברוניין וכמוה גם בעל כוח פיזי רב, נהרג לפני עלילת הסרט על ידי "חלול".
קמרון קינג - מילארד נולינגס. נער בלתי נראה שהדרך היחידה להבחין בו היא כאשר הוא לובש בגדים.
ג'ורג'יה פמברטון - פיונה פראונפלד. נערה שתקנית בעלת כישרון משונה להצמחת צמחים
פינלי מקמילאן - אינוק או'קונור. יכול להחיות מתים לפרקי זמן קצרים
מילו פארקר - יו אפיסטון. נער השולט בדבורים הרבות השוכנות בבטנו ומגן עליהן
אלה פורנל - אמה בלום. נערה אשר קלה יותר מהאוויר ולכן נעזרת בנעלי עופרת כבדות על מנת לא לעוף.
ראפילה צ'אפמן - קלייר דנסמור. יש לה פה נוסף בעורף. הצעירה בין הילדים המשונים של מיס פרגרין
היידן קילר-סטון - הוראס סומרסון. נער אשר אוהב להתלבש באופן יפה ומכובד. סובל מחלומות וחזיונות נבואיים


== הפקה ==
זכויות ההסרטה של "המעון של מיס פרגרין לילדים משונים" נמכרו ל-"20th Century Fox" ב-17 במאי 2011. גם החברה "Chernin Entertainment" חתמה על חוזה להפקת הסרט יחד עם המפיקים פיטר צ'רנין, דילן קלארק וג'נו טופינג. מאוחר יותר ב-15 בנובמבר באותה השנה, האתר "Deadline.com" דיווח כי טים ברטון נמצא במגעים לביים את הסרט. ב-2 בדצמבר, ג'יין גולדמן נשכרה לכתוב תסריט לסרט.


=== ליהוק ===
ב-28 ביולי 2014, אווה גרין לוהקה לדמותה של מיס פרגרין. ב-24 בספטמבר 2014, הוכרז כי אסא באטרפילד הוא הבחירה המועדפת של ברטון לתפקיד הראשי הגברי, אבל באותו הזמן, התפקיד עדיין לא הוצע לו. ב-5 בנובמבר 2014, הוצע לאלה פורנל תפקיד בסרט והיא נכנסה למשא ומתן סופי להצטרף לסרט; באותו הזמן נמסר כי התפקיד הראשי הגברי הוצע לבאטרפילד. ב-6 בפברואר 2015, סמואל ל. ג'קסון הצטרף לצוות השחקנים כמר בארון, בעוד שבאטרפילד אישר את השתתפותו בסרט בתפקיד הראשי. ב-12 במרץ 2015, טרנס סטמפ, כריס או'דאוד, רופרט אוורט, קים דיקנס, וג'ודי דנץ' לוהקו לצוות השחקנים.


=== צילומים ===
צילומי הסרט החלו ב-24 בפברואר 2015, באזור מפרץ טמפה בפלורידה. זהו סרטו השני של טים ברטון שצולם באזור טמפה ביי, כשהראשון היה סרטו משנת 1989, "המספריים של אדוארד". הפקת הסרט עברה מאוחר יותר לבריטניה ולבלגיה.


== קישורים חיצוניים ==
המעון של מיס פרגרין לילדים משונים, באתר סרטים
"המעון של מיס פרגרין לילדים משונים", במאגר הידע העברי לקולנוע ישראלי ועולמי "אידיבי"
ביקורות
דני לרנר, ברטון החדש: להניח את המציאות בצד ולחלום, באתר nrg‏, 29 בספטמבר 2016
שמוליק דובדבני, "המעון של מיס פרגרין": טים ברטון גר כאן בכיף, באתר ynet, 5 באוקטובר 2016
 "המעון של מיס פרגרין לילדים משונים" במסד הנתונים הקולנועיים IMDb (באנגלית)
 "המעון של מיס פרגרין לילדים משונים" באתר AllMovie
"המעון של מיס פרגרין לילדים משונים" באתר Rotten Tomatoes
"המעון של מיס פרגרין לילדים משונים" באתר Box Office Mojo
"המעון של מיס פרגרין לילדים משונים" באתר אידיבי
"המעון של מיס פרגרין לילדים משונים" באתר סרטים
"המעון של מיס פרגרין לילדים משונים" באתר Metacritic


== הערות שוליים ==