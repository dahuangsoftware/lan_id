רצועית הגליל (שם מדעי: Himantoglossum caprinum) היא צמח נדיר ביותר ממשפחת הסחלביים, בעל מראה מוזר ומיוחד: השפית של הפרח ארוכה מאוד ביחס לשאר אברי הפרח, מה שהעניק לצמח את שמו (באנגלית - סחלב הלטאה, lizard orchid). מנגנון ההאבקה של הפרח אינו ידוע. בארץ ישראל, המין גדל בגליל ובגולן במספר מצומצם מאוד של אתרים, ופורח בחודשים מאי-יוני. לעלי העטיף של הפרח צבע ירוק כהה, ושולי עלי העטיף חומים-סגולים.


== קישורים חיצוניים ==

רצועית הגליל באתר NCBI
רצועית הגליל באתר האנציקלופדיה של החיים (Encyclopedia of Life)
רצועית הגליל באתר צמח השדה
רצועית הגליל באתר GBIF