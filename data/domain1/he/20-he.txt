בישראל, גן לאומי הוא אתר היסטורי או אתר נוף מוכרז, הנמצא בפיקוח רשות הטבע והגנים, הממונה על גנים, שמורות וערכי טבע בישראל. עד סוף 2009 הוכרזו בישראל 66 גנים לאומיים, כאשר בסך הכל התבצעו 74 הכרזות ומתוכן שמונה הכרזות שהיו הרחבות לגנים קיימים. בשנת 2011 רשות הטבע והגנים פיקחה על פעילותם של 81 גנים לאומיים .


== היסטוריה והווה ==
את ראשיתם של הגנים והפארקים הלאומיים ניתן לראות בדבריו של אריה שרון, כראש אגף התכנון הממשלתי, בדבר תפיסתו הנופית:

הגדרתו של גן לאומי מופיעה בחוק גנים לאומיים, שמורות טבע, אתרים לאומיים ואתרי הנצחה, התשנ"ח-1998: "שטח המשמש או המיועד לשמש לצורכי נופש לציבור בחיק הטבע או להנצחת ערכים שיש להם חשיבות היסטורית, ארכאולוגית, אדריכלית, טבעית או נופית וכיוצא באלה, בין שנשאר בטבעו ובין שהותקן לשמש מטרות אלה ואשר שר הפנים הכריז עליו, בהתאם להוראות סעיף 22, שהוא גן לאומי".
חלק מן הגנים הלאומיים מופעלים על ידי הרשות. בחלקם נעשו עבודות פיתוח רבות והכניסה אליהם היא בתשלום ובשעות קבועות. אחרים נשארו לפי שעה בצורתם הטבעית, למעט סימוני שבילים, גדרות ומעקות לביטחון הציבור. חלק מן הגנים הלאומיים כוללים אתרי פיקניק ומקומות המיוחדים להבערת מדורות, או אתרי נופש פעיל לילדים ומבוגרים. בחלקם יש מסלולים מיוחדים המותאמים לנכים בכיסאות גלגלים.
חלק מן הגנים הלאומיים נוצרו סביב אתרים ארכאולוגיים - כגון מגידו, בית שאן, אשקלון, כורסי. אחרים, כמו נחל אלכסנדר, פארק הכרמל או חורשת טל מתרכזים בטבע וייעודם הוא לאפשר לציבור הרחב טיול ונופש ליד מים ועצים וצפיה בבעלי חיים במקום מחייתם הטבעי.


== ראו גם ==
שמורות טבע בישראל
רשות הטבע והגנים


== לקריאה נוספת ==
עזריה אלון, מדריך כרטא - שמורות טבע וגנים לאומיים


== קישורים חיצוניים ==
 חוק גנים לאומיים, שמורות טבע, אתרים לאומיים ואתרי הנצחה, התשנ"ח-1998, באתר ויקיטקסט
אתר רשות הטבע והגנים
טבע ונופים בישראל - אתרו של עמית מנדלסון, ובו מידע נרחב על שמורות טבע, גנים לאומיים ואתרים לאומיים בישראל.
חוק גנים לאומיים, שמורות טבע, אתרים לאומיים ואתרי הנצחה, התשנ"ח-1998, באתר של המשרד להגנת הסביבה


== הערות שוליים ==