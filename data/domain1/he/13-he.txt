מועדון הכדורגל של מץ (צרפתית: Football Club de Metz) הוא מועדון כדורגל צרפתי המשחק בליגת המשנה הצרפתית ומייצג את העיר מץ שבצרפת.


== היסטוריה ==
מץ נוסדה בשנת 1932 והחלה את דרכה בליגה השנייה בצרפת. 3 שנים מאוחר יותר העפילה מץ לראשונה לליגה הצרפתית הראשונה שם שיחקה עד שנת 1950, אך העפילה שוב לליגה הראשונה בסיום העונה הבאה. בשנת 1958 שוב ירדה מץ לליגה השנייה והפעם לקח למועדון 3 שנים לחזור לעונה נוספת לליגה הראשונה בסיומה נשרה שוב לליגה השנייה. מאז, רק בשנת 1967 אחרי 5 שנים בליגה השנייה הצליחה מץ לחזור לליגה הראשונה.
הקבוצה לא זכתה מעולם באליפות צרפת כאשר מיקום השיא שלה היה המקום השני בשנת 1998. המיקום הזה העניק כרטיס למוקדמות ליגת האלופות אך הקבוצה לא הצליחה להעפיל לשלב הבתים לאחר שנוצחה בידי פ.צ הלסנקי מפינלנד.
בשנת 2001, אחרי 34 שנים ברציפות בליגה הראשונה, נשרה מץ לליגה השנייה אך בחלוף שנה שבה מץ לליגה הראשונה. בשנת 2006 שוב נשרה מץ לליגה השנייה ובחלוף עונה נוספת שבה מץ לליגה הראשונה אך מייד ירדה לליגה השנייה תוך עונה אחת בלבד. בשנת 2012 נשרה מץ בפעם הראשונה בתולדותיה לליגה השלישית לאחר שסיימה בתיקו במחזור האחרון של העונה אבל בעונה הבאה חזרה לליגה השנייה ובחלוף עונה נוספת זכתה מץ באליפות הליגה השנייה וחזרה לליגה הצרפתית הראשונה אחרי 6 שנים של היעדרות. בשנת 2015 ירדה הקבוצה לליגת המשנה.
בשנת 2016 חזרה מץ לליגה הראשונה לאחר שסיימה במקום השלישי ואת עונת 2016-17 סיימה מץ במקום ה 14 בליגה הראשונה.
הקבוצה הצליחה לזכות פעמיים בגביע הצרפתי בשנים 1984, 1988 ופעמיים בגביע הליגה הצרפתי בשנים 1986, ו-1996.


== קישורים חיצוניים ==