A Rio 2. 2014-ben bemutatott egész estés brazil-kanadai-amerikai 3D-s számítógépes animációs film, amely a 2011-es nagy sikerű Rio folytatása, 2014-ben mutatták be a mozikban. A filmet Blue Sky Studios készítette, és a 20th Century Fox Animation forgalmazza. A film a második olyan a stúdió munkái közül, aminek folytatása készült, erre eddig csak Jégkorszaknál volt példa. A filmet az első részt is jegyző Carlos Saldanha rendezte, a főszereplők eredeti hangjait pedig ismét a megszokott színészek szolgáltatják. Amerikában 2014. április 11-én, Magyarországon 2014. április 10-én mutatták be a mozikban.


== Cselekmény ==
A háziasított kalitkában nevelkedett díszmadár, Azúr immár boldogan éli békés életét Rio de Janeiroban, szerető párja Csili, és három fiókája oldalán. Ám a nyugodt mindennapok véget érnek Azúr számára, mikor kiderül, hogy mélyen az Amazonas dzsungelben kék arapapagájok nyomaira bukkantak, így a család elhatározza, útra kell a vadonba, hogy megkeressék kihaltnak hitt fajtársaikat. A városi madár, aki csak nemrég tanult meg repülni, a veszélyekkel teli dzsungel számára egy igazi túlélő túrának bizonyul, noha a családja kimondottan élvezi a vad és szabad életet, melyet a dzsungel nyújt. Rövidesen pedig rátalálnak elveszett fajtársaikra is, ahol kiderül, hogy a kék arák vezetője, valójában Csili rég nem látott édesapja. És bizony Eduardo cseppet sem nézi jó szemmel, hogy a lánya egy háziasított szobamadárhoz ment feleségül, így Azúrnak minden energiáját be kell vetnie, hogy lenyűgözze szkeptikus apósát. Mindezen áll vagy bukik a családjával való viszonya is, így fel kell magában fedeznie a benne szunnyadó ragadozómadarat. Erre lehetősége is lesz, hiszen az arák otthonát nagy veszély fenyegeti a dzsungelben folytatott illegális fakitermelés miatt. És, ha mindez nem volna elég, felbukkan a színen Nigel, az elvetemült kakadu is, Azúr korábbi nemezise, aki véres bosszút akar állni Azúron és családján...


== Szereplők ==
További magyar hangok: Agócs Judit, Bauer Gergő, Bodrogi Attila, Czifra Krisztina, Debreczeny Csaba, Dézsy Szabó Gábor, Gyurin Zsolt, Hajtó Aurél, Kálloy Molnár Péter, Kautzky Armand, Kis-Kovács Luca, Láng Balázs, Mayer Szonja, Mezei Kitty, Pál Dániel, Pikali Gerda, Seder Gábor, Seres Dániel, Stern Dániel, Téglás Judit, Törtei Tünde, Varga Gábor


== Betétdalok ==


== Produkció ==

A film folytatása már az első rész sikerei után megfogalmazódott az alkotókban. Elsőként 2012 januárjában került nyilvánosságra, hogy a Blue Sky Studios tervbe vette a Rio 2.-t. A rendező Carlos Saldanha így nyilatkozott az Associated Press magazinnak egy interjú során: "Megvolt a sztori ötlete, megvoltak a költségek, és a színészekkel is tárgyalni kezdtünk. Minden arra utal, hogy a Rio 2. el fog készülni." Áprilisban jelentették be, hogy Jesse Eisenberg visszatér Azúr szerepére, illetve Anne Hathaway is leszerződött a filmhez, Csili hangjaként. Úgyszintén Rodrigo Santoro ismét elvállalta Tulio, az ortológus szerepét a folytatásban, továbbá Don Rhymer, aki az első rész forgatókönyvét írta, a második részben is íróként fog közreműködni. Még ugyanezen az év májusában bejelentették, hogy Andy García csatlakozott a szereplőkhöz, aki Csili rég elveszett apját fogja alakítani, és Bruno Mars is közreműködik majd a filmben, mint Csili régi szerelme. A rendező elárulta, hogy az énekes rajongóinak a kedvéért Mars többször fog majd dalra fakadni a filmben. 2013-ban került nyilvánosságra, hogy a film zenéjét ismét John Powell szerzi majd, előadói között pedig a szereplőgárdán kívül Janelle Monáe, Rita Moreno, Carlinhos Brown és Ester Dean lesz hallható.


== Fogadtatás ==
A Rio 2. vegyes értékeléseket kapott a kritikusoktól. Összesen 48%-kal teljesített a Rotten Tomatoes oldalán, 105 felülvizsgálás után. A Metacritic összesen 50%-ot adott a filmnek, 34 felülvizsgálás után. Az oldal így nyilatkozott a film kapcsán: "Mint a legtöbb folytatás, a Rio 2. próbál még nagyobb és jobb lenni, mint az első rész, ami ebben az esetben, azt jelenti, még színesebb, még pörgősebb, és még több korosztályt próbál megérinteni az üzenetével". A film összességében tűrhetően teljesített az első részhez képest, bevétel szempontjából világszerte több mint 400 millió dollárt hozott.


== Jegyzetek ==


== Források ==
Rio hivtalos oldala
Rio 2. az Internet Movie Database oldalon (angolul)
Rio 2. a PORT.hu-n (magyarul)
Rio 2. a Rotten Tomatoes oldalon (angolul)
Rio 2. a Box Office Mojo oldalon (angolul)
Rio 2. a Mafab.hu-n (magyarul)
Rio 2. a Snitt.hu-n (magyarul)


== További információk ==
Rio 2. az AllMovie oldalon (angolul)
Rio 2. a Turner Classic Movies oldalon (angolul)
Rio 2. a Metacritic oldalon (angolul)
Rio 2. a FilmAffinity oldalon (angolul)
Rio 2. a FilmKatalogus.hu-n (magyarul)
Rio 2. a TV.com oldalon (angolul)
Rio 2. az Internetes Szinkron Adatbázisban (magyarul)
Rio 2. a Gyerekmesek.com oldalon (magyarul)
Rio 2. a TV Tropes oldalon (angolul)
Rio 2. a Keyframe oldalon (angolul)
Rio 2. a Behind The Voice Actors oldalon (angolul)
 Rio 2 a tematikus Rio wikiben (angolul)