Pancsova község (szerbül Општина Панчево / Opština Pančevo) közigazgatási egység (járás) Szerbiában, a Vajdaságban, a Dél-bánsági körzetben. Központja Pancsova városa. A községhez 10 település tartozik: 1 város (Pancsova), 2 városi jellegű település (Ferenchalom és Tárcsó) és 7 falu. A 2002-es népszámlálás adatai szerint a község lakossága 127 162 fő, a természetes szaporulat értéke pedig -3‰. A községben 19 elemi és 8 középfokú oktatási intézmény működik.


== Települések ==
Beresztóc (Banatski Brestovac)
Dolova (Dolovo)
Ferenchalom (Kačarevo)
Galagonyás (Glogonj)
Omlód (Omoljica)
Pancsova (Pančevo) – közigazgatásilag a város részét képezi még Hertelendyfalva (Vojlovica) is
Révújfalu (Banatsko Novo Selo)
Sándoregyháza (Ivanovo)
Tárcsó (Starčevo)
Torontálalmás (Jabuka)


== Etnikai összetétel ==
szerbek (76,38%)
macedónok (4,14%)
románok (3,19%)
magyarok (3,17%)
jugoszlávok (2,35%)
szlovákok (1,24%)
cigányok (1,09%)
egyéb (8,44%)
Minden település szerb többségű, kivéve Sándoregyházát, amely relatív magyar többségű.