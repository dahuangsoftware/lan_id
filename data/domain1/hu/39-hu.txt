Anna Gavalda (Boulogne-Billancourt, 1970. december 9.) francia író és újságíró.


== Élete és munkássága ==
Anna Gavalda három testvérével vidéken nőtt fel. Párizsban irodalmat tanult és 1999-ben Csak azt szeretném, ha valaki várna rám valahol című kötetével lett híres. Az 1999-ben megjelent elbeszélés-gyűjtemény átütő sikere után a kétgyermekes családanya otthagyta magániskolai francia tanári munkáját. Anna Gavalda napjainkban két gyermekével Párizs mellett él. Az Elle magazinban is megjelennek írásai.
Első regénye, Szerettem őt címmel, életrajzi ihletésű: Chloé, akit két gyermekével együtt férje elhagy, eltölt néhány napot apósával annak vidéki házában. Apósa vigasztalásként élete nagy szerelmének történetét meséli el. Ezt a regényt 2009-ben Daniel Auteuil szereplésével megfilmesítették. Második regénye, Együtt lehetnénk címmel, Franciaországban Bestseller lett. A regény négy teljesen eltérő személyt mutat be, ahogy egy lakásban együtt élnek. Ezt a regényt Audrey Tautou főszereplésével filmesítették meg.


== Könyvei ==
Elbeszélések
Csak azt szeretném, ha valaki várna rám valahol. 2008,
: 9631426235 (Je voudrais que quelqu'un m'attende quelque part, 1999)
Ceux qui savent comprendront. Grand Livre du Mois, 2000
Nouvelles à chute. Collectif Magnard, 2004
Regények
L'Échappée belle. France Loisirs, 2001
Szerettem őt. 2005,
ISBN 9631424251 (Je l´aimais, 2002)
Együtt lehetnénk. 2005,
: 9631425147 (Ensemble, c'est tout, 2004)
A leurs bons cœurs, (mit Régis Momenteau), Cheminements, 2005
Vigaszág. 2009,
ISBN 9789631427059 (La consolante, 2008)
Kis kiruccanás. 2010,
ISBN 9789631428247 (L' échappée belle, 2009)
Gyermekkönyvek
35 kiló remény. , 2009,
ISBN 9789631427066 (35 kilos d'espoir, 2002)


== Filmek ==
2007: Egyedül nem megy
2009: Szerettem őt


== További információk ==
Anna Gavalda szerzői weboldala a Magvető Kiadónál
www.anna-gavalda.de Anna Gavalda szerzői weboldala a német Hanser Kiadónál
Anna Gavalda az Internet Movie Database oldalon (angolul)