Október 12. az év 285. (szökőévben 286.) napja a Gergely-naptár szerint. Az évből még 80 nap van hátra.
Névnapok: Miksa, Edvin, Edvina, Maximilián, Misa, Pilár, Rezső, Szeráf, Szerafin, Szerafina, Tirzusz


== Események ==
1492 – Kolumbusz Kristóf kiköt a Bahama-szigeteken, a mai San Salvadoron: „felfedezi Amerikát”.
1726 – Poroszország elismeri a Pragmatica sanctiót.
1810 – Az első „Oktoberfest” Bajorországban, a bajor királyság München polgárait Ludwig koronaherceg és Therese von Sachsen-Hildburghausen esküvői ceremóniájára invitálja.
1872 – I. Ferenc József király szentesíti a kolozsvári egyetem felállításáról szóló törvényt.
1875 – Esztergomban megnyílik a Keresztény Múzeum.
1877 – Budapesten átadják az Összekötő vasutat (mai nevekkel Kőbánya felső–Kelenföld) és az Összekötő vasúti hidat.
1902 – Leleplezik Fadrusz János Mátyás király-szobrát a kolozsvári főtéren.
1902 – A magyar labdarúgó-válogatott lejátssza első hivatalos mérkőzését Bécsben, mely a „sógorok” 5:0-s győzelmével végződik. A magyar csapat balösszekötője Hajós Alfréd, a kétszeres olimpiai bajnok úszó.
1927 – Joszif Visszarionovics Sztálin lesz az első számú vezetője Szovjetuniónak, miután Lev Davidovics Trockijt eltávolítják a Kommunista Pártból.
1928 – Először használnak vastüdőt egy bostoni gyermekkórházban.
1930 – Megalakul a Független Kisgazdapárt, vezetője: Szijj Bálint.
1933 – Megnyílik az Alcatraz, mint szövetségi börtön.
1936 – Darányi Kálmán miniszterelnök alakít kormányt.
1956 – A Legfőbb Ügyészség utasítására letartóztatták Farkas Mihály volt honvédelmi minisztert.
1964 – Útnak indul az első többszemélyes szovjet űrhajó, a Voszhod–1.
1968 – Megkezdődnek a 19. nyári olimpiai játékok Mexikóvárosban.
1971 – Bemutatják a Broadway-on, a Mark Hellinger Színházban Andrew Lloyd Webber és Tim Rice művét, a „Jézus Krisztus szupersztár” c. musicalt.
1974 – Jasszer Arafat látogatása Magyarországon.
1975 – A Magyar Nemzeti Galéria megnyitása.
1977 – A NATO keretein belül létrehozzák az Atomtervező Csoport Magas Szintű Részlegeit a hadszíntéri atomeszközök korszerűsítésének vizsgálatára.
1982 – Jurij Vlagyimirovics Andropovot választják meg az elhunyt Leonyid Iljics Brezsnyev utódjának a Szovjetunió Kommunista Pártja főtitkári tisztségébe.
1986 – Reykjavíkban Ronald Reagan és Mihail Gorbacsov leszerelési megbeszélései konkrét eredmény nélkül záródnak.
1988 – Izrael és Kína kereskedelmi egyezményt köt, valamint aláírja a diplomáciai kapcsolatot helyreállító tervet.
2000 – Kipattan a Székely-ügy.
2003 – Michael Schumacher hatodik világbajnoki címe a Formula–1-ben, mely csúcsot jelent a sportág történetében.
2005 – Pályára állítják a második kínai űrhajót, a Sencsou–6-ot.
2008 – Maria Bernarda Bütler katolikus apáca, rendalapító szentté avatása.


== Sportesemények ==
Formula–1
1986 –  mexikói nagydíj, Mexikóváros - Győztes: Gerhard Berger (Benetton BMW Turbo)
1997 –  japán nagydíj, Suzuka - Győztes: Michael Schumacher (Ferrari)
2003 –  japán nagydíj, Suzuka - Győztes: Rubens Barrichello (Ferrari)
2009 –  japán nagydíj, Fuji - Győztes: Fernando Alonso (Renault)


== Születések ==
1537 – VI. Eduárd angol király († 1553)
1558 – III. Miksa osztrák főherceg. († 1618)
1798 – I. Péter brazil császár mint IV. Péter Portugália királya. († 1834)
1803 – Alexander Turney Stewart az első amerikai nagyáruház létrehozója († 1876)
1842 – Robert Gillespie Reid skót vasúti vállalkozó († 1908)
1872 – Ralph Vaughan Williams angol zeneszerző († 1958)
1873 – Nadežda Petrović szerb festőnő, Szerbia leghíresebb fauvista festője.(† 1915).
1875 – Aleister Crowley brit író, költő, okkultista, hegymászó, hedonista, társadalomkritikus († 1947)
1882 – Gulácsy Lajos magyar festőművész († 1932)
1891 – Konoe Fumimaro japán politikus, miniszterelnök († 1945).
1898 – Révai József magyar kommunista politikus, miniszter, író, Kossuth-díjas (1949), az MTA tb. tagja (1949) († 1959)
1902 – Relle Gabriella magyar opera-énekesnő († 1975)
1906 – Piero Taruffi olasz autóversenyző († 1988)
1912 – Mike Burch (Michael Burch) amerikai autóversenyző († 1955)
1913 – Hajduska István magyar író († 1992)
1918 – Frank Armi amerikai autóversenyző († 1992)
1928 – Jerzy Semkow lengyel karmester
1933 – Déry Gabriella magyar opera-énekesnő († 2014)
1935 – Luciano Pavarotti olasz operaénekes, tenor († 2007)
1937 – Berkes Balázs magyar nagybőgős, zenetanár
1937 – Paul Hawkins (Robert Paul Hawkins) ausztrál autóversenyző († 1969)
1941 – Vayer Tamás, díszletervező kétszeres Balázs Béla-díjas, Érdemes és Kiváló művész. († 2001)
1942 – Dózsa László magyar színész
1943 – Bertil Roos svéd autóversenyző
1946 – Sárosi László olimpiai bajnok vízilabdázó
1948 – Rick Parfitt Status Quo zenekar ritmusgitárosa, énekese
1949 – Ilich Ramírez Sánchez (ismert nevén Carlos, a „Sakál”), venezuelai születésű nemzetközi terrorista
1953 – Parti Nagy Lajos magyar író, költő
1957 – Csillag Endre gitáros
1968 – Sophie von Kessel német színésznő
1974 – Zádory Édua Amarilla magyar hegedűművész
1977
Nino Surguladze grúz opera-énekesnő (mezzoszoprán)
Kasia Glowicka lengyel zeneszerző, a számítógépes zene tanára

1984 – Victoria Poon kanadai úszónő
1985 – Darázs Péter magyar gyorskorcsolyázó
1988 – Jules Cluzel francia motorversenyző
1992 – Josh Hutcherson amerikai színész


== Halálozások ==
0638 – I. Honoriusz pápa (* 585 k.)
0642 – IV. János pápa (* 600 k.)
1492 – Piero della Francesca olasz matematikus, művészetelméleti író, a korai reneszánsz, az itáliai quattrocento festészetének mestere (* 1420)
1504 – Corvin János horvát-szlavón bán, I. Mátyás király természetes fia (* 1473)
1576 – Miksa magyar király (* 1527)
1730 – IV. Frigyes dán király (* 1671)
1825 – Müller Ferenc József osztrák származású kémikus és mineralógus, a tellúr és a turmalin felfedezője (* 1742)
1859 – Robert Stephenson angol építőmérnök, mozdony- és vasútgép-gyártó vállalkozó, hídépítő (* 1803)
1870 – Robert E. Lee amerikai tábornok, az amerikai polgárháborúban a konföderációs haderő parancsnoka (* 1807)
1902 – Adler Mór magyar festőművész (* 1860)
1924 – Anatole France Nobel-díjas francia író (* 1844)
1932 – Klebelsberg Kuno kultúr- és tudománypolitikus, a Magyar Királyság kultuszminisztere (* 1875)
1942 – Hunyady Sándor magyar író (* 1890)
1943 – Papp Ferenc irodalomtörténész, az MTA tagja (* 1871)
1943 – Max Wertheimer cseh pszichológus, a pszichológia alaklélektani irányának egyik megalapítója (* 1880).
1945 – Bánlaky József honvédtiszt, hadtörténész (* 1865)
1971 – Gene Vincent a rock and roll egyik meghatározó alakja (Be-Bop-a-Lula) (* 1935)
1979 – Marton Endre rendező, színigazgató (* 1917)
1985 – Duke Dinsmore (J. Carlyle Dinsmore) amerikai autóversenyző (* 1913)
1986 – Fényes Szabolcs magyar zeneszerző, színiigazgató (* 1912).
1991 – Taso Mathieson (Thomas Alastair Sutherland Ogi Mathieson) brit autóversenyző (* 1908)
1992 – Vámosi Nagy István magyar zenetörténész, bölcsész, tanár, író, antropozófus (* 1919)
1997 – John Denver énekes (* 1943)
2000 – Sükösd Mihály magyar író, szerkesztő, József Attila-díjas (* 1933)
2001 – Witold Szalonek lengyel zeneszerző és zenepedagógus (* 1927)
2002 – Ray Conniff zenekarvezető (* 1916)
2006 – Eugène Martin francia autóversenyző (* 1915)
2007 – Soe Win tábornok, Mianmar miniszterelnöke (* 1948)
2011 – Herskó János magyar filmrendező (* 1926)


== Nemzeti ünnepek, emléknapok, világnapok ==
Spanyolország nemzeti ünnepe.
Amerikai Egyesült Államok: Kolumbusz-nap (1492), Amerika felfedezésének napja.
Uruguay, Venezuela, Chile, Paraguay, Mexikó, Argentína, Costa Rica: Amerika felfedezésének napja.
Az Egyenlítői-Guinea függetlenségének napja (National Day – 1968).