Asociace vzdělavatelů v sociální práci (zkráceně ASVSP) je dobrovolné sdružení vyšších odborných škol a vysokých škol, které nabízejí vzdělání v sociální práci v rámci ČR. Sídlo ASVSP je v Brně, v ulici Joštova 10. ASVSP se snaží o zvyšování odborné kvality vzdělávání v sociální práci.
ASVSP je členem Evropské asociace škol sociální práce (EASSW).


== Historie ==
ASVSP byla založena v roce 1993 skupinou, která na počátku 90. let chtěla zabránit tomu, aby se sociální práce vyučovala na řadě škol, které měly od činnosti sociální práce daleko. Vzdělání sociální práce nabízely například stavební průmyslové školy. Snažily se poskytovat takové vzdělání, aby minimálně naplnilo požadavky absolventa s komplexní kvalifikací sociálního pracovníka.
V letech 1991 až 1992 začaly vznikat minimální standardy vzdělávání v sociální práci. V těchto letech se začala scházet skupina učitelů jak z vysokých škol tak i ze sociálně právních akademií. K jejich konzultační skupině byli přizvání i zahraniční experti.
Prvním cílem asociace bylo prosazení Standardy a pomoc školám při její realizaci. Chtěla školám také poskytovat konzultace, ale toho byla schopna až o několik let později.


== Základní cíle ASVSP ==
Základním cílem je zvyšování odborné kvality vzdělávání v sociální práci na území ČR. ASVSP se snaží zkvalitňovat vzdělání, zkvalitňovat nabídky a výkon služeb sociální práce. Minimální standardy vzdělání v sociální práci a vydávání časopisu Sociální práce považují členové za nástroj, který pomáhá k dosahování cílů a jsou jádrem činností asociace.
ASVSP poskytuje svým členům konzultace, které pomáhají k posilování úrovně vzdělání. Cílem konzultace je například udržovat kontakty mezi školami a učiteli sociální práce, varovat školy před problémy, které mohou nastat v jejich práci a zprostředkovat jim zkušenosti jak českých, tak i zahraničních škol, sociálních pracovníků a zaměstnavatelů, podpořit respektování minimálních standardů a další.
Činnosti, které ASVSP vykonává, pomáhají dosahovat cílům. Snaží se zavádět a kontrolovat minimální standardy, které pomáhají k lepšímu vzdělání sociálních pracovníků. K zlepšení podmínek vzdělávání se snaží dosáhnout i organizováním nadačních činností, snaží se vyjednávat se zaměstnavateli sociálních pracovníků, pro zlepšení pracovních podmínek. Pořádají koordinační a odborné semináře, snaží se jednat s orgány státní správy, vytváří odborné expertizy a projekty, které zaměřují na vzdělání sociálních pracovníků.


== Minimální standardy ==
Minimální standardy začaly vnikat v roce 1993 a pořád se vyvíjí, protože reagují na změny a kritiku nebo připomínky od škol, které jsou zainteresované a formulují své představy.
ASVP požaduje po svých řádných členech, aby zavedli obecné disciplíny jako filozofii, etiku, úvod do sociologie, úvod do psychologie, metody a teorie sociální práce, odborné praxe, supervize, metody a techniky sociálního výzkumu, úvod do právní teorie a praxe, sociální politiku, zdraví a nemoc, menšinové skupiny a sociální patologie.


== Členství ==
Členové se podílí na zkvalitňování vzdělávání sociální práce v ČR.
Řádným členem se stává vzdělávací instituce, která zajišťuje minimálně tříleté pomaturitní studium nebo další vzdělání v oboru sociální práce a dosahuje minimálních standardů školního nebo dalšího vzdělání sociálních pracovníků.
Mimořádný člen je instituce, která zabezpečuje vzdělání sociální práce, ale podmínky pro členství splňuje pouze částečně, tzn. že její studijní program až na jednotlivé nedostatky odpovídá minimálnímu standardu, uchází se o dosažení podmínek řádného členství a chce spolupracovat s členy ASVSP.
Přidružený člen je instituce, která poskytuje vzdělání v oboru sociální práce, nesplňuje podmínky pro řádné nebo mimořádné členství a má zájem o spolupráci se členy ASVSP.
Čestným členem je fyzická osoba, která se podílela na činnosti ASVSP nebo jiným způsobem se zasloužila o realizaci cílů ASVSP.


=== Řádní členové ===
Masarykova universita, Katedra sociální politiky a sociální práce Fakulty sociálních studií, obor Sociální politika a sociální práce
Vyšší odborná škola sociální a teologická – Dorkas, Olomouc, obor Sociální a diakonická práce
Ostravská universita, Fakulta sociálních studií, obor Sociální práce
Vyšší odborná škola sociálně právní, obor Sociální práce
Jabok - Vyšší odborná škola sociálně pedagogická a teologická, obor Sociální pedagogika a teologie
Vyšší odborná škola pedagogická a sociální, obor Sociální pedagogika
Vyšší odborná škola sociální, obor Sociální práce a sociální pedagogika
Vyšší odborná škola sociální Prachatice, obor Sociální práce
Evangelická akademie, Vyšší odborná škola sociálně právní, obor Sociálně právní činnost
Soukromá vyšší odborná škola sociální Jihlava, obor Sociální práce
CARITAS – Vyšší odborná škola sociální Olomouc, obory Charitativní a sociální práce, Sociální a humanitární práce
Obchodní akademie, střední odborná škola knihovnická a vyšší odborná škola Brno Sociální práce
Vyšší odborná škola a Střední škola technická Česká Třebová, obor Sociální práce
Evangelická akademie – Vyšší odborná škola sociální práce a střední odborná škola, obor Sociální práce
Jihočeská universita v Českých Budějovicích, Zdravotně sociální fakulta, obor Rehabilitační - psychosociální péče o postižené děti, dospělé a seniory
Universita Palackého, Katedra sociologie, andragogiky a kulturní antropologie FF, obor Sociální práce
Univerzita Hradec Králové, Ústav sociální práce
Vyšší odborná škola ekonomická, sociální a zdravotnická, Obchodní akademie, Střední pedagogická škola a Střední zdravotnická škola Most
Jihočeská universita v Českých Budějovicích, Teologická fakulta, Sociální a charitativní práce
Technická univerzita v Liberci, Fakulta přírodovědně-humanitní a pedagogická, Katedra sociálních studií a speciální pedagogiky
SPŠE a Vyšší odborná škola Pardubice, obor Sociální práce
Střední škola sociální „PERSPEKTIVA“ a Vyšší odborná škola s.r.o., obor Sociální práce
Evangelikální teologický seminář, Vyšší odborná škola teologická a sociální, studijní program teologická a pastorační činnost
Universita Palackého v Olomouci, Katedra křesťanské sociální práce CMTF, obory Charitativní a sociální práce, Mezinárodní sociální a humanitární práce
Universita Jana Evangelisty Purkyně, Katedra sociální práce ESF
Universita Pardubice, Fakulta zdravotnických studií, st. program. zdr. soc. péče, obor zdravotně sociální pracovník
Pražská vysoká škola psychosociálních studií, s.r.o.
Univerzita Tomáše Bati ve Zlíně, Ústav zdravotnických věd, obor Zdravotně sociální pracovník


=== Mimořádné členství ===
Universita Karlova, Katedra sociální práce FF, obor Sociální práce


=== Přidružení členové ===
Ústav veřejné správy a regionální politiky, Slezská universita v Opavě, Fakulta veřejných politik
Vyšší odborná škola, střední odborná škola a základní škola MILLS, s.r.o., obor Sociální práce
Universita Karlova, Husitská teologická fakulta, Katedra psychosociálních věd a etiky, obor Sociální a charitativní práce
Vyšší odborná škola územně-správní a jazyková škola s právem státní jazykové zkoušky, s.r.o.
Universita Karlova, Evangelická teologická fakulta, katedra pastorační a sociální práce, studijní program Pastorační a sociální práce
Universita Palackého, Ústav pedagogiky a sociálních studií, Pedagogická fakulta, obor Pedagogika - Sociální práce


== Odkazy ==


=== Reference ===


=== Externí odkazy ===
Oficiální stránky