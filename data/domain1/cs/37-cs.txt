Dagestán je etnicky nejrozmanitějším federálním subjektem Ruska. V roce 2015 zde žilo 2 990 288 obyvatel a hustota zalidnění činila 59,48 obyvatel/km². Míra urbanizace byla 44,68 % (2014).


== Etnické složení ==
Od starověku zde obyvatelstvo představuje pestrou směsici. Žije zde na 30 místních etnik, z nichž nejpočetnějším jsou Avarové (29 %). Dalšími početnými etniky jsou Dargové (16 %), Kumykové (14 %), Lezgové (13 %), Lakové (5 %), Azerové (4 %), Tabasaránci (5 %) a Rusové (4 %). Vlivem koloniální politiky SSSR se do oblasti dostalo i nespočet Nogajců, Kalmyků, Čečenců a dalších.


== Náboženství ==
Většina obyvatel se hlásí k sunnitskému islámu, rozšířily se sem i některé prvky súfismu. V poslední době se sem navíc šíří wahhábismus a militantní islám.


== Související články ==
Obyvatelstvo Ruska