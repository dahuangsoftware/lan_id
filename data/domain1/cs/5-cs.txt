Poloprezidentská republika (též parlamentně prezidentská rep.) je forma republiky, kdy vláda je odpovědná parlamentu, ale prezident, který je volený přímo občany, má postavení přesahující pravomoci prezidenta parlamentní republiky. Prezident předsedá také radě ministrů (například ve Francii). Tato forma vlády představuje jakýsi kompromis mezi parlamentním a prezidentským systémem tím, že vyvažuje postavení prezidenta a parlamentu.


== Základní vlastnosti ==
Dělba moci je zde provedena v duchu výrazné převahy moci výkonné nad mocí zákonodárnou; hlava státu hraje důležitou politickou roli a účastní se výkonu moci; existují dva aktivní subjekty exekutivy: prezident a vláda v čele s premiérem.


== Charakteristika poloprezidentské republiky ==
Přímá volba prezidenta občany státu
Prezident smí vykonávat své pravomoci bez kontrasignace, tedy bez jakéhosi dobrozdání podpisem členů vlády (podobně jako ministerský předseda)
Vláda nese odpovědnost jak vůči parlamentu, tak vůči prezidentovi země
Prezident má právo odvolat vládu nebo rozpustit parlament
Prezident je zpravidla neodvolatelný a nezodpovědný za výkon svého úřadu


== Poloprezidentské systémy ==


== Související články ==
Prezidentská republika
Parlamentní republika
Seznam států podle státního zřízení


== Reference ==