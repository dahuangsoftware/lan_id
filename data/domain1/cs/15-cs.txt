První bitva o Doněcké letiště bylo ozbrojené střetnutí mezi separatistickými povstalci hlásícími se k samozvané Doněcké lidové republice a ukrajinskou armádou, které se odehrálo na Mezinárodním Doněckém letišti Sergeje Prokofjeva od 26. do 27. května 2014 na začátku války na východní Ukrajině, která vypukla po svržení vlády Viktora Janukovyče. Bitva skončila vítězstvím ukrajinské armády, když ukrajinští výsadkáři za podpory ukrajinského letectva obsadili letiště. Druhá bitva o strategicky důležité letiště vypukla 28. září téhož roku a trvala do 21. ledna 2015.


==== Ztráty ====
Starosta Doněcku Oleksandr Lukjanšenko řekl, že obětí bylo čtyřicet, prakticky všichni byli z řad separatistických povstalců, plus dva civilisté. 15-35 povstalců bylo údajně zabito při jediném incidentu, když se dva nákladní automobily, přepravující zraněné bojovníky z letiště, dostaly pod ukrajinskou palbu. Třicet čtyři mrtvých bylo ruskými státními příslušníky, mezi mrtvými byli bývalí ruští výsadkáři 45. pluku zvláštních sil, veteráni války v Afghánistánu a světový šampion v kick-boxu Nikolaj Leonov, rodák z Dněpropetrovsku.


== Reference ==