Jílové (též Jílové u Děčína, dříve německy Eulau a česky Jílové u Podmokel) je město v okrese Děčín. Počátkem roku 2012 mělo včetně pěti dalších místních částí (vesnice Kamenec, Kamenná, Martiněves, Modrá a Sněžník) 5 172 obyvatel, v roce 2006 jich bylo 5 321. Leží v oblasti Českého Švýcarska.
Městem prochází silnice I. třídy č. 13 a železniční trať Děčín – Oldřichov u Duchcova, na které je zde zřízena železniční stanice Jílové u Děčína. Na trati není od roku 2007 objednávána osobní doprava.


== Historie ==
První písemná zmínka o Jílovém (Eulow) je z roku 1348.
Historie železniční trati je popsána v článku Duchcovsko-podmokelská dráha.


== Obyvatelstvo ==


== Kultura ve městě ==
Jílovské slavnosti - každoroční jarmark, trhy a program pro celou rodinu. Tato akce je pořádána Městským úřadem.


== Památky a zajímavosti ==
Zámek na místě původní vodní tvrze (přestavba z 16. století), v převážně renesančním slohu s pozdějšími přestavbami, 1629 prodán pány z Bünau Kryštofu Šimonovi z Thunu, v 19. století v něm nájemce Josef Münzberg provozoval přádelnu vlny a bavlny, po roce 1945 vlastnila objekt Československá armáda, později tu byl dětský domov a do roku 1998 zemědělské učiliště, od roku 2015 je v něm péčí města zpřístupněno veřejnosti několik muzejních expozic. Na jedné z hospodářských budov je umístěna supraporta s rodovou znakovou výzdobou a s nápisem přenesená sem ze zrušné Loretánské kaple, která až do roku 1885 stála na děčínském náměstí.
kostel Nejsvětější Trojice - původně barokní z roku 1682, po požáru roku 1859 přestavěn
Socha svatého Jana Nepomuckého
Děčínský Sněžník - stolová hora s kamennou rozhlednou z roku 1864
kaple Panny Marie na Sněžníku
PP Jílovské tisy - lesní porost na skalnatých stráních jz. od města s přirozeným výskytem tisu červeného
Přírodní památka Pod lesem na severním okraji města s výskytem vzácných rostlin (prstnatec májový, čertkus luční)
Doly na fluorit - dnes již nepoužívané, zakonzervované, avšak v jejich okolí, v místech kde byly důlní výsypky lze nalézt exempláře tohoto kamenného nerostu
Holý vrch u Jílového - sopečná vyvřelina, která do dnešních dnů odolává flóře. Holý vrch dosud není zcela pohlcen travinami či porostem okolí
Dub v Jílovém – památný strom, roste na levé straně od silnice z Jílového na Sněžník, v zahradě objektu, který je poslední zástavbou obce; dvoják, obvod kmenů 270 cm, 320 cm


== Partnerská města ==
 obec Rosenthal-Bielatal, Německo


== Fotogalerie ==


== Reference ==


== Externí odkazy ==
 Obrázky, zvuky či videa k tématu Jílové ve Wikimedia Commons
http://www.mujilove.cz - oficiální stránky města