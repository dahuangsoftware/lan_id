Spasitel (orig. Santa's Little Helper) je pes rodiny Simpsonových ze stejnojmenného seriálu.


== Děj ==
V seriálu se objevil již v prvním dílu I. série. Homer nedostal v elektrárně prémii na dárky a kvůli Bártovi nezbyly ani žádné Marginy úspory. Proto šel Homer pracovat jako Santa Claus do obchodního domu, kde si vydělal pouze 13 dolarů. Poté potkal Barnyho, se kterým navštívil chrtí dostihy. Vsadil na psa s číslem 8 jménem Spasitel, jenž ovšem doběhl na posledním místě. Při odchodu ze stadiónu zaslechl něčí hlas, jak vyhání psa, na kterého si vsadil. Rozhodl si vzít Spasitele domů a dát ho Marge ve formě dárku, která za něj byla ráda.
Spasitel je spolu s kočkou Sněhulkou mazlíčkem Simpsonových (hlavně Barta). V epizodě Dva tucty a jeden chrt se zamiluje do závodní feny (má stejně jako Spasitel číslo 8) a má s ní 25 štěňat (Rover, Fido, Rex, Spot, Rover II, Fido II, Rex II, Cleo, Dave, Jay, Paul, Branford, Dave II, Jay II, Paul II, Branford II, Sleepy, Dopey, Grumpy, Donner, Blitzen, Grumpy II, King, Queenie, Prince a The Puppy Formerly Known As Prince), ze kterých si chce pan Burns ušít smoking.
Někdo ho vyfotografoval, jak pije pivo, a stal se z něho maskot pivovaru Duff pod jménem Suds McDuff.


== Zajímavosti ==
Musel být zabaven exekutorem.
Byl policejní pes.
V díle Spasitel trapitel musel absolvovat školu Emily Winthropové pro výcvik psů.
Operace jeho žaludku stála Simpsonovi 750 dolarů.
Byl maskotem piva Duff.


== Díly, ve kterých se objevil ==
Objevil se skoro ve všech epizodách, následující výčet obsahuje ty, ve kterých měl hlavní roli.
1.série – Vánoce u Simpsonových
2.série – Spasitel trapitel
3.série – Spasitel zabijákem
8.série – Psí povzdvižení
14.série – Starý zbabělec
18.série – Stůj, nebo můj pes vystřelí


=== Externí odkazy ===
(anglicky) Spasitel na TheSimpsons.com
(anglicky) Spasitel na imdb