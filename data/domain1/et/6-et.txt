Rapla Ühisgümnaasiumi ajalugu algab aastaga 1694, mil esimest korda märgitakse ürikutes kooli olemasolu Raplas. Kirikuvisitatsiooni protokollis on märgitud, et Rapla kihelkonda, arvatavasti Uuskülla, on ehitatud koolimaja, kus enda kulul pidas pastor koolmeistrit. Kooli tegevuse katkestas Põhjasõda.
1821. aastal mainitakse ürikutes, et Raplas tegutseb koolmeister Raega Pearn, kes õpetas rändõpetajana siinkandis 1832. aastani.
1868. aastal asutati Raplas vallakool, mille esimene juhataja oli M. Schwalbach.. Õpilasi oli koolis sel ajal 18–25.
1880. aastal oli koolmeistriks Villem Grossberg ning õpilasi oli kokku 53.
1914. aastal moodustati senise kooli kõrvale Rapla Riigialgkool. 1918. aastal need kaks kooli liideti ning juhatajaks sai Anton Künnapuu.
1926. aasta aprillis otsustati hakata ehitama praegust algklasside maja. Juba sügisel kolis osa klasse pooleliolevasse hoonesse sisse. J. Saksberg-Raudmäe (1923–1939) juhatatavas koolis oli umbes 100 õpilast.
1935. aastal alustas Raplas tegutsemist endise Paldiski Ühisreaalgümnaasiumi baasil Harjumaa Progümnaasium, kuhu võeti vastu konkursiga pärast 4. klassi lõpetamist. Kokku tuli lõpetamiseni käia koolis 5 aastat. Uus kool sai nimeks Rapla Progümnaasium.
1940. aastal sai Rapla endale täieliku keskkooli ning samal aasta kevadel valmis kooli vana osa, mis oli mõeldud 100 õpilasele. Esimesed lõputunnistused anti 7 lõpetajale 1942. aasta kevadel.
Kooli kasvades avati Raplas 1988. aastal ka teinegi kool, Rapla II Keskkool ehk praeguse nimega Rapla Vesiroosi Gümnaasium.


== Direktorid ==
1935 – 1940 Herbert Ranna
1941 – 1944 Paul Vaarask
1944 – 1953 Kamilla Padrik
1953 – 1960 Hermilde Lokk
1960 – 1972 Evald Laprik
1972 – 1973 Karl Õunapuu
1973 – 1986 Hans Makus
1986 – 2000 Rein Laanisto
2000 – 2001 Jaanus Soo
2001 Tiiu Raav (direktori KT)
2001 – 2004 Kaider Vardja
2004 – 2011 Aivar Pihelgasel
2011 – Imbi Kalberg


== Kronoloogia ==
1958 – ilmus kooli almanahh "Oma sulega" esimene number.
1962 – ehitati internaat ja söökla.
1966 – sügiseks valmis vanale osale juurdeehitis.
1968 – valmis staadion.
1968 – kevadest korraldatakse iga-aastast korvpalliturniiri.
1968 – alustasid tööd inglise keele süvaõppega klassid
1973 – valmis võimla.
1985 – sai valmis uus garderoob
1988 – kuna õpilaste arv oli kasvanud liialt suureks (umbes 1600), alustas 1. septembrist tööd Rapla II Keskkool (praegune Rapla Vesiroosi Gümnaasium)
1995 – Rapla I Keskkooli nimetati ümber Rapla Ühisgümnaasiumiks.
1997 – valmisid uued ruumid poiste tööõpetuseks.
1997 – valmis renoveeritud algklasside maja.
2002 – sügisel valmis renoveeritud kooli aula.
2004 – jaanuaris avati uus võimla koos juurdeehitisega.
2005 – jaanuaris valmis kooli juurdeehitis.
2006 – kevadel alustati vana osa renoveerimisega.


== Kooli hümn ==

See oli kunagise Harjumaa Progümnaasiumi hümn. Lauldud aastail 1936–1940. Taas võeti koolihümniks 1988. aastal.
Üles kirjutatud tolleaegsete õpilaste Asta Vahur-Veiseriku ja Endel Vahuri mälu järgi Tallinnas, 29. septembril 1988. aastal.


== Viited ==


== Välislink ==
Ametlik kodulehekülg