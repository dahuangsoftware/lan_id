Dunte mõis (Duntes muiža) on mõis Lätis Salatsi piirkonnas Liepupe vallas Duntes. Varasemad nimed on Ruthern, Rutershoff ja Ruterhoff.
Esimesed teated mõisast pärinevad 1423. aastast. Varaseimad omanikud olid Rosenid. Edasised omanikud olid Aderkasid, Berlinid, Treidenid, Glasenappid. 1677. aastast kuulus mõis Duntenite suguvõsale.
Peahoone pärineb 1719. aastast. Aastail 1844 ja 1860 remonditi peahoonet. Praegu asub mõisas Karl Friedrich Hieronymus von Münchhauseni muuseum, kuna ta peatus aastal 1744 selles piirkonnas ja abiellus mõisniku tütre Jakobine von Dunteniga.


== Välislingid ==
Sissekanne Läti mõisate saidil; fotod (läti keeles)