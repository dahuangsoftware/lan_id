Barsebäcki loss on loss Rootsis Skåne läänis Kävlinge vallas Barsebäcki külas.
Praeguses asupaigas on loss asunud juba 12. sajandist, mil ta oli tuntud kindlustusena.
Pärast Skåne sõda (1675–1679) kuulus loss Thottide aadlisoole, kuid Rootsi riik konfiskeeris lossi koos kogu ülejäänud Thottidele kuulunud kinnisvaraga ja see läks Rootsi monarhi omandusse.
Aastal 1743 ostis lossi Rootsi kolonel ja rügemendiülem Gustaf David Hamilton, praeguse omaniku esiisa.
Praeguse välisilme sai loss aastail 1889–1940. Tegemist on Hollandi renessanss-stiilis rekonstrueeritud kolmekorruselise hoonega, mis sarnaneb Skåne läänis asuvate renessansslossidega.
Loss ei ole avalikkusele avatud.


== Välislingid ==
Kirjeldus (rootsi keeles)