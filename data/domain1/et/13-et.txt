ArArAt on Armeenia brändi, mida toodab alates aastast 1887 Jerevani Konjakitehas (Yerevani Konyaki Gortsaran), mis kuulub tänapäeval Prantsuse kontserni Pernod Ricard. Traditsioonilise meetodi järgi tehakse seda brändit Armeenia valgetest viinamarjadest ja allikaveest.
Ararati brändi kangus võib varieeruda.
Valgete viinamarjadena kasutatakse Ararati brändi tootmisel viinamarjasorte Rkaziteli, Mskhali, Garan Dmak, Kangu ja Voskehat.
Nendele brändidele iseloomulik aroom ja mitmekülgne maitsebukett on andnud Jerevani brändi kompaniile mitmetel väljapanekutel ja maitseproovidel rahvusvahelist tunnustust ja edu.
Ararati brändi pole jäänud populaarseks mitte ainult Armeenias, vaid ka paljudes teistes endistes Nõukogude Liidu vabariikides, peamiselt Venemaal (kus seda brändit tuntakse nime all Armjanski konjak), Gruusias, Ukrainas ja Valgevenes. Endistes sotsialismimaades, kus kõneldakse vene keelt, on nimetatud seda brändit konjakiks. Seda seetõttu, et aastal 1900 võitis see brändi Pariisis grand prix auhinna ja Jerevani brändi kompanii olevat avaldanud prantslastele nii suurt muljet, et nad lubasid seda produkti hakata seaduslikult nimetama konjakiks Mõiste brändi polegi sellele produktile iseloomustava määratlusena hästi külge jäänud.


== Vanuselist ==
Ararati brändil on teiste maade alkoholitootjatega võrreldes pisut teistsugune aastakäikude pudelitele märkimise viis:
3 aastat tammevaatides seisnud brändi pudelil on poest ostes kolm tärni ja seda süsteemi kasutatakse kuni 6 aasta vanuse brändi pudelitel;
"Ani"– 6 aastat;
"Endir" – 7 aastat;
"Otborny";
"Akhtamar" – 10 aastat;
"Hobelianakan";
"Tonakan" – 15 aastat;
"Vaspyurakan" – 15 aastat;
"Vaspourakan" – 18 aastat (käesoleval ajal ei toodeta);
"Nairi" ja "Armenia" – 20 aastat.
Erinevates maades võib kehtida ka erinev brändi pudelite märgisüsteem.


== Legendid ja kuulsused ==
Ühe kindlalt dokumenteerimata anekdootliku loo järgi olevat Jossif Stalin pakkunud Jalta konverentsil Winston Churchillile Armeenia brändit "Dvin", millest Churchill olevat niivõrd vaimustusse sattunud, et palunud hakata seda endale saatma igal aastal. Kui saadetud brändi maitse olnud natuke teistsugune, olevat Churchill saatnud selle kaebusega Stalinile tagasi. Saadeti uus brändi, kuid mis juhtus brändivabriku direktoriga, seda ei tea keegi...
Venemaa presidendi Vladimir Putini ja Suurbritannia peaministri David Cameroni kohtumisel Putini isiklikus villas Sotšis 2013. aastal kinkis Putin Cameronile pudeli Armeenia brändit žestina, meenutamaks seda sama 1945. aasta lugu Stalini ja Churchilliga.


== Viited ==


== Välislingid ==
Jerevani brändi kompanii