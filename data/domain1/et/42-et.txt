Lasnamäe lennuväli oli sõjaväelennuväli Tallinnas Lasnamäel; ühtlasi esimene lennuväli Tallinnas. Sellel alalisena rajatud lennuväljal algasid lennud 1916. aastal.
Pärast Teist maailmasõda ehitasid Nõukogude okupatsiooniväed paar kilomeetrit vanast sõjaväelennuväljast ida poole (Maardu poole) betoonist lennu- ja ruleerimisrajad. MiG-19-tega relvastatud NSV Liidu õhukaitsevägede 425. hävituslennuväepolk kasutas vana lennuvälja kõiki hooneid 1970. aastani.
Vana, murukattega lennuvälja hakkas 1960. aastast alates haldama ALMAVÜ Tallinna Aeroklubi. Seoses uute elamurajoonide rajamisega Lasnamäele kolis Tallinna Aeroklubi 1978. aastal oma lennutegevuse 1970. aastast sõjaväest vabaks jäänud betoonradade kõrvale. Elamurajoonide laieneva ehituse tõttu lakkas lennutegevus 1982. aastaks Lasnamäe lennuväljal lõplikult.


== Vaata ka ==
Eesti Õhusõidu Aktsiaselts Aeronaut, mis tegutses aastatel 1921–1927.


== Välislingid ==

Lasnamäe lennuväljad Tallinnas, SAT pilt 06.1965, keskmine lennuväli on rajatud esimesena
Lasnamäe sõjalennuväli