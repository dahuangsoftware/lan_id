"Grand Theft Auto IV" (lühendatult GTA IV või GTA 4) on GTA sarja üheksas mäng ja esimene "Grand Theft Auto" neljandast põlvkonnast. Mäng ilmus esmalt ülemaailmselt 29. aprillil 2008 PlayStation 3 ja Xbox360-le. Windowsi operatsioonisüsteemile ilmus mäng 3. detsembril 2008. Mängu tegevus toimub uuesti disainitud Liberty Citys, mis on loodud New Yorgi ja New Jersey põhjal. GTA IV jookseb RAGE mootoris, mida kasutab ka mäng Rockstar Games Presents Table Tennis. Mängu on kirjutanud Rockstari kaasasutaja Dan Houser.
"Grand Theft Auto IV" saavutas tohutu kaubandusliku edu, seda müüdi esimesel päeval rekordilised umbes 3,6 miljonit eksemplari. Esimese nädala jooksul müüdi mängu umbes 6 miljonit eksemplari, mis tõi tegijatele sisse rohkem kui 500 miljonit dollarit. 11. märtsi 2009 seisuga oli mängu müüdud üle 13 miljoni eksemplari. "Grand Theft Auto IV" on saanud valdavalt positiivsed kommentaare ning sellest on saanud üks kõrgeima reitinguga mänge.


== Arendus ==
Take-Two Interactive Software ärisuhete juhi Mike Hickey väite kohaselt töötas "Grand Theft Auto IV" kallal pidevalt ligi 150 mänguarendajat, terve aja peale kokku aga umbes 800 inimest.
Algselt oli plaanitud Rockstar Gamesi mäng välja lasta 16. oktoobril 2007. Kuid Wedbush Morgani analüütik Michael Pachter prognoosis, et Take-Two võib väljalaske kuupäeva muuta ja lükata GTA IV aastasse 2008, kuna see oleks äriliselt kasulikum ning ühtlasi välditaks sellega ka konkureerimist teiste väga nõutud teostega. Rockstari vastus 2. augustil 2007 oli, et GTA IV tuleb plaanitud ajal välja, sellegipoolest teatas Take-Two, et "Grand Theft Auto IV" võib algsest kuupäevast mööduda ja koguni lükkuda edasi 2008. aasta teise kvartalisse (veebruar–aprill). Nad andsid mõista, et põhjuseks, miks kuupäeva muudeti oli "lisaaeg, mida tarvis mängu arendamisega lõpule jõudmiseks" Hilisemate teadaandmiste põhjal selgus, et põhjus oli "tehnoloogilistes probleemides, täpsemalt keerukus". Selgus, et PlayStation 3 esitas raskusi. 24. jaanuaril 2008 teatas Take-Two, et "Grand Theft Auto IV" ilmumise tähtaeg on 29. aprill 2008.


== Võitlustehnika ja politsei reageering ==
Tulistamis- ja võitlussüsteem on kolmanda isiku vaatest. Mängijal on võimalik peitu pugeda, sihtmärk lukustada, pimesi lasta, ja huupi tuld avada. Kui lukustatud, sihikul oleva persooni elu on tähistatud kaheksakohalise segmentide sees(mis on valge), need segmendid võivad olla roheline (kui eesmärk on tsiviilvaldkonnaga) või punased (asutuste / vaenulik eesmärke või mõrva eesmärgid) Lisaks, kui sihtmärgil on seljas kuulikindel vest on olemas veel väiksemaid, sinise ringi sees elu ring, mis näitabki sihtmärgi kuulikindla vesti staatust. Niko saab täita "filmikunsti hukkamised" – võimalik ainult püstolit kasutades, teatud olukordades, kui sihtmärgi segment ring vilgub punaselt. Mänguril on võimalik sihtida üksikuid kehaosi. Niko tervist esindab roheline poolring vasakul minikaardi juures, samal ajal kui sinine poolringi moodustab kuulikindlavesti. Seal on rohkem mees-mehe vastu võitlusi kui mängu eelmistel seeriatel, nimelt rusikalöögid, "alternatiivsed" löögid, eemale põiked, vastase relvituks tegemine ja kiir vasturünnak. Kui Niko on haavatud, võib ta elu taastada söömise teel, sooda joomine, magamise, kasutades meditsiiniabi komplekte, kasutades oma mobiiltelefoni nõudes sel teel parameedikud või kasutades prostutsiooni teenuseid. Tervist kahjustab füüsilised vigastused, nagu näiteks auto alla jäämisel, ränga avarii puhul lendab Niko läbi tuuleklaasi, tulevahetusel haavata saamine, või asjade plahvatustel. Kuulikindlat vesti kahjustab järk-järgult püssikuulid, plahvatused ja torkehaavad. Kui Niko tervise tase jõuab nulli, tegevus peatub, ja ta ilmub uuesti lähimasse haiglasse, kaotades 10% tema kogu rikkusest Haiglasse sattumisel suudab Niko säilitada oma relvad. Siiski, need konfiskeeritakse, kui Niko on vahistati ja viidi politseijaoskonda.


== Turundus ==
Väljalaske aja lähenedes, oli Rockstar alustanud suurte reklaamidega. Võtnud on see mitmeid vorme, sealhulgas reklaamid, mida näidatakse televiisoris, internetis levivad videod, erilised leheküljed jne.


== Mängitavus ==
Ülesehituselt sarnaneb GTA IV saaga eelmiste osadega. Mängu põhielemendid sisaldavad kolmanda isiku vaates tulistamist ja sõitmist, võimaldades mängijal ringi liikuda suures avatud keskkonnas. Mängija juhitav tegelaskuju on võimeline kõndima, jooksma, ujuma, ronima, hüppama, aga ka relva käsitlema ja kasutama põhilisi käsivõitluse võtteid. Mängijad saavad varastada erinevaid sõidukeid, sealhulgas ka paate, helikoptereid ja mootorrattaid.
Avatud keskkond võimaldab mängijatel avastada ja valida meelevaldseid viise, kuidas mängu mängida. Kuigi loo põhilised ülesanded on vajalikud mängus edenemiseks, teatud kohtade kaardil avamiseks ja asjade sisu teada saamiseks, saab mängija siiski omavoliliselt valida, kas teeb neid või ei. Kui ei tegeleta loo põhiliste ülesannetega, siis on mängijatel võimalik vabalt ringi hulkuda. Kuigi, tekitades selle käigus suuremat sorti segadust, võib tagajärjeks olla soovimatu ja saatuslik võimuorganite tähelepanu. Mida rohkem kaost mängus tekitada, seda tugevam on võimude reaktsioon: politsei arsenalis on inimeste ründamine, relvaga sihtimine, teatud isikute tapmine jne. GTA 4-s ei näe enam sõjaväge, SWAT-i ega FBI-d. Nende asemel on nüüd vastavalt N.O.O.S.E. ja FIB.


== Ülevaade ==


=== Sisu ===
Niko Bellic on serblane, umbes 28–32-aastane, ning on tulnud Liberty Citysse otsima "Ameerika unistust". Niko veenjaks oli tema nõbu Roman, kes väitis Nikole mitmete e-kirjade vahendusel, et ta elab oma häärberis imelist elu, kus on naised, mullivannid ja sportautod. Väited aga osutuvad valeks – see on vaid kest, mille taha ta peidab oma äpardused, kuid tegelikult on tal vaid prussakatest kubisev korter ja taksofirma, kuhu ta tahab Niko tööle panna.
Roman on algselt ainuke isik, keda Niko terves Liberty Citys teab, ja kes ühtlasi kuulub mängu esimeses pooles suurde rolli. Niko on karm karakter, Roman aga sõbralik. Roman on paljudele suuri summasid võlgu ja nii mitmedki ajavad teda taga. Ta vajab meeleheitlikult Niko tuge. Hiljem selgub, et Nikol oli kodus probleeme.


== Tegevuskoht ==
"Grand Theft Auto IV" leiab aset uuesti disainitud Liberty Citys, mis asutatud viie linnaosa põhjal, linnade nagu New York ja New Jersey baasil. Brooklyn on ümber nimetatud Broker, Queens on Dukes, Bronx on Bohan, Manhattan on mängus Algonquin ja New Jersey on Alderney. Dan Houser andis tead, et Liberty Citys ei saa olema surnuid, tühje kohti, nagu oli San Andreasis.
Maailm ise on väiksem kui San Andreasis, kuid uus versioon Liberty Cityst saab olema palju detailsem ja suurim linn terves GTA saagas. Ametliku Inglismaa Playstationi ajakirja kohaselt on linn nii suur, et ühest linnaotsast teise jõudmiseks läheb vähemalt tund aega. Mängijatel on võimalus ületada selliseid sildu nagu on nendeks Brooklyn, Manhattan ja Williamsburg.
Mängusisesed pildid reedavad, et Brighton Beach on ümber nimetatud kui "Hove Beach"; Coney Island on aga kui "Firefly Island"; Central Parki mängu sisene nimi on "Middle Park". "Statue of Happiness" all mõistetakse Statue of Libertyt (New Yorgis asuv Vabadussammas); "Star Junction" on Times Square; "Thornton Building" on Flatiron Building; ja "Twitchins" on hoopiski Brooklyn's Domino Sugar Factory; "GetaLife" on tegelikkuses MetLife Building; "Booth Tunnel" on Lincoln Tunnel (nimetatud Abraham Lincolni mõrvari John Wilkes Boothi järgi). Näha on ka teisi ehitisi nagu Coney Island Cyclone, Chrysler Building ja isegi Empire State Building.


== Erinevusi võrreldes teiste "Grand Theft Auto" mängudega ==


=== Mängitavus ===
Pärast alguslaadimist mängu ajal enam laadida ei saa. Rockstari esindusisik väitis, et põhimõtteliselt mängid algusest lõpuni ilma väiksemagi laadimisajata
Varasemad GTA saaga teosed on traditsiooniliselt olnud kõvasti ülesannete põhised, aga seekord on suuremgi vabadus hulkuda ja mängida nendest raamidest väljaspool, Rockstari esinduspersoon teavitas, et "Me püüame hägustada seda piiri mil sa teed ülesandeid ja mil mitte. Nii, et, see mida teed loopõhistes ülesannetes ja niisama hulkumisel mõjutavad üksteist"
Niko suudab esitada mitmeid uusi liigutusi, nende hulgas ka telefonipostide otsa ronimine, tuletõrjeredelid, inimeste lükkamine, naiste kohtama kutsumine, noolemäng ja bowling.
Mängijal puudub võimalus lennata lennukiga. Helikopteriga on siiski võimalik.
Võimalik hoida aktiivsena mitmeid eri loopõhiseid ülesandeid
Mobiili kasutust on arendatud edasi, võimalik valida erinevaid asju mobiilist nagu "meet me here,", Niko saab kutsuda politseid, tuletõrjujaid, kiirabi jne.
Mobiili saab kasutada väljaspool sõidukeid, et kuulata erinevaid raadiokanaleid (kokku on neid 18).
Mobiiliga võimalus pildistada, ja laadida need politsei arvutitesse
Niko saab kutsuda politsei näiteks selleks, et lasta arreteerida oma vaenlase/tavakodaniku, muidugi siis, kui viimane kakleb või tulistab Nikot, või et lihtsalt mendile tünga teha.
Pargitud autosid ei saa enam nii lihtsalt varastada nagu eelmistes osades. Nüüd peab Niko lähenema sõidukile, lõhkuma klaasi ja juhtmed omavahel ühendama (hotwire).
Mängijatel on võimalus valida autos olla viie erineva kaamera vaate vahel
Kõik autod sisaldavad standardseid GPS-seadmeid, uuematel autodel on häälkäskudega GPS-seadmed.
Auto füüsilist deformatsiooni on suuresti uuendatud. Kui toimub jõuline kokkupõrge näiteks mootorrattaga, siis mängija kiiver lendab suuretõenäosusega peast. Niko kaotab osa elu kui kokkupõrge toimub. Autod enam ei plahvata kui on tagurpidi keeratud.
tulistamis/sihtimissüsteem on tervenisti uuesti töötatud, meenutades Gears Of Wari ja Ucharted: Drake's Fortune,
Mängijatel on võimalus kasutada külglibisemist, et peitu pugeda, ka pimetulistamist ja vaba sihtimist. Mängijatel on võimalus sihtida erinevaid kehaosi
Kui Niko saab haavata, siis on võimalik taastamiseks kasutada söömist, magamist, või kasutada esmaabi karpi.


=== NPC käitumine ===
Dan Houseri jutu kohaselt "mitte ükski karakter varasematest osadest ei ilmu GTA IV mängu maailmas, pealegi enamus neist on surnud."[38]
Politsei ja nõutud tase opereeruvad alati erinevalt. Kui politsei Nikot jälitab, peab mängija vältima kaardil näidatud teatud raadiuses olevat ala, kuna see on koht, kust politsei Nikot otsib. Ala suurus muutub vastavalt nõutud tasemele, alati märgistab see kaardil kohta kus politsei Nikot viimati nägi. See süsteem asendab nõnda nimetatud "Pay 'N' Spray". Politsei enam ei tulista Nikot, kui ta ei ole teinud midagi tõsist. Kui nad saavad Niko kätte, siis ta tõstab käed üles, mängijal on siis võimalus, kas üritab ära joosta või laseb käerauad endale külge panna
Dünaamilised suhted teiste karakteritega, kui ignoorida nende kõnesid siis teatud isikud hakkavad suhtuma Nikosse eriarvamuslikult.
Tavakodanikud on palju targemad, reaalsemad, kasutavad mobiile, rahaautomaate, söövad, joovad, loevad uudiseid, köhivad, suitsetavad, ja suhtlevad üksteisega kui vajadust, näiteks naeravad, või teevad märkusi. Kodutud on võimalik kohata tänavatel, kus nad soojendavad end põlema pandud prügikasti vastas, nad kerjavad, toetavad vastu seina ja teevad ka palju muud. Liiklus on sõltuvalt ajast hõredam. Tavakodanikud tulevad üksteisele appi, kui näevad, et Niko kedagi ründab, või varastab kelleltki auto.


== "The Ballad of Gay Tony" ==
"Grand Theft Auto: The Ballad of Gay Tony" näol on tegemist teise ja ühtlasi ka viimase lisapaketiga, mis anti välja 29. oktoobril 2009. "The Ballad of Gay Tony" lisapakett keskendub peategelasele Luis Lopezile, kes on ööklubide omaniku Tony Prince'i ehk "Gay Tony" abiline. Samuti peegeldatakse konflikte Luisi perekonna ja sõprade vahel.


== Viited ==


== Välislingid ==
Ametlik "Grand Theft Auto IV" koduleht
"Grand Theft Auto IV" IGN
"Grand Theft Auto IV" sektsioon GTA veebis