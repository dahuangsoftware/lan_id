Markus Kaasik (sündinud 22. märtsil 1970 Tallinnas) on eesti arhitekt.
Arhitektuurialase kõrghariduse omandas ta Tallinna Kunstiülikooli arhitektuuriteaduskonnas aastatel 1988–1993.
Alates 1994. aastast töötab Markus Kaasik arhitektuuribüroos 3+1 OÜ ja on selle üks omanikest.
Markus Kaasiku tuntumateks töödeks on Villa V Nõmmel, Eesti Vabariigi saatkond Vilniuses, kortermaja rekonstruktsioon ja laiendus Kadriorus ning uus raamatukogu Pärnus. Lisaks on Markus Kaasik osalenud edukalt arhitektuurikonkurssidel. Eesti Vabariigi Vilniuse suursaatkonna arhitektuurse lahenduse eest on Markus Kaasik saanud Eesti Kultuurkapitali aastapreemia 1998. aastal ja Villa V arhitektuurse lahenduse eest aastal 2001.
Markus Kaasik on Eesti Arhitektide Liidu liige.


== Töid ==
Ridamaja Hauka tn, 1995 (kaasautorid Andres Ojari, Ralf Tamm, Ilmar Valdur)
Mateki tüüpridamaja, 1995 (kaasautorid Ralf Tamm, Ilmar Valdur)
eramu Miidurannas, 1995
eramu Viimsis, 1998
Eramu Haabneemes, 1998 (kaasautor Ilmar Valdur)
Eesti Vabariigi suursaatkond Vilniuses, 1998 (kaasautor Andres Ojari, Inga Raukas, Ilmar Valdur)
Villa V, 2001 (kaasautorid Andres Ojari, Ilmar Valdur)
Koidula tn. galeriimaja, 2006 (kaasautorid Andres Ojari, Ilmar Valdur, Merje Müürisepp)
Pärnu raamatukogu, 2008 (kaasautorid Andres Ojari, Ilmar Valdur)


== Võistlustöid ==
Helsingi moodsa kunsti muuseum, 1991
Vabaduse väljaku planeerimise ideekonkurss, 1993 (kaasautor Toomas Tammis)
Vilniuse suursaatkond, 1996, 1. preemia
Rakvere keskväljak planeerimise ideekonkurss, 1999
Tartu Hugo Treffneri Gümnaasiumi arhitektuurikonkurss, 1999
Pärnu uus raamatukogu, 1999 (kaasautorid Ilmar Valdur, Andres Ojari, Mihkel Tüür, Kalle Komissarov); 1. preemia
EXPO2000 Eesti paviljon Hannoveris, 1999;
Okupatsioonide muuseum, 2001;
Tallinna uus raekoda, 2009 (kaasautorid Andres Ojari, Ilmar Valdur); 3. preemia


== Allikad ==
Eesti Arhitektide Liidu liikmed, Markus Kaasik
Arhitektuuribüroo 3+1 OÜ, töötajad
Arhitektuuribüroo 3+1 OÜ, tööd
Andri Ksenofontov: Elamu Magasini kvartalis Tallinnas MAJA, 3-2005
Veronique Faucheur: Jalutades Koidula tänava aias MAJA, 3-2006
Nico Saieh: Villa V / 3+1 Architects Archdaily, jaanuar 2009