Il termine tribunale può riferirsi tanto al luogo in cui viene amministrata la giustizia o all'edificio dove hanno sede i giudici (palazzo di giustizia), quanto al giudice stesso, sia in modo generico, che come denominazione di uno specifico organo, per lo più collegiale, e dell'ufficio giudiziario di cui fa parte.
Il termine tribunale deriva dal latino tribunal che indicava il palco elevato dove era posta la sella curulis.


== Il tribunale nei vari ordinamenti ==
Attualmente vari ordinamenti, anche non statali (come l'ordinamento canonico o quello internazionale), hanno organi giurisdizionali denominati tribunali, sovente con l'aggiunta di ulteriori termini che ne specificano la competenza (come "tribunale di commercio" o "tribunale militare") o il grado (come "tribunale di prima istanza" o "tribunale d'appello"). In questo caso il termine viene usato con lo stesso valore di corte.
In Italia, Francia ed altri paesi francofoni si tende ad utilizzare la denominazione di tribunale per i giudici di prima istanza e di corte per quelli di grado superiore (che, un tempo, erano direttamente dipendenti dal sovrano, donde il nome). Nei paesi di lingua inglese, invece, si tende ad usare la denominazione tribunal per i giudici speciali e court per quelli ordinari. La denominazione di corte è meno frequente nei paesi di lingua spagnola e non è usata in quelli di lingua portoghese.


== Struttura dell'ufficio giudiziario ==
Il tribunale o corte, inteso come ufficio giudiziario, può comprendere uno o più giudici, monocratici o collegiali, oltre a personale ausiliario con funzioni di documentazione, esecutive ecc. (si pensi ai cancellieri e agli ufficiali giudiziari nell'ordinamento italiano). Può essere ripartito in sezioni, camere, divisioni o analoghe articolazioni organizzative. All'ufficio giudiziario (ed alle sue eventuali articolazioni) è preposto un giudice, variamente denominato: ad esempio, presidente o, nelle corti supreme dei paesi anglosassoni, chief justice.


=== Tribunali italiani attuali ===
Tribunale ordinario
Tribunale in composizione monocratica (processo penale italiano)
Tribunale in composizione monocratica (processo civile italiano)
Tribunale per i minorenni
Tribunale amministrativo regionale (TAR)
Tribunale militare
Tribunale Regionale delle acque pubbliche
Tribunale Superiore delle acque pubbliche
Tribunale dei ministri


=== Tribunali italiani del passato ===
Tribunale speciale per la sicurezza dello Stato
Tribunale di prima istanza
Tribunale di appellazione
Tribunale della Mercanzia


=== Tribunali dell'ordinamento canonico ===
Tribunale della Rota romana
Supremo tribunale della Segnatura apostolica
Tribunale diocesano
Tribunale della Città del Vaticano


=== Tribunali di altri ordinamenti ===
Tribunale (diritto spagnolo)
Tribunale federale svizzero
Tribunale arbitrale dello sport
Tribunale costituzionale della Repubblica di Polonia
Tribunale della funzione pubblica dell'Unione europea
Tribunale internazionale
Tribunale penale internazionale per l'ex-Jugoslavia
Tribunale penale internazionale per il Ruanda


== Voci correlate ==
Codice di procedura civile
Codice di procedura penale
Circoscrizione giudiziaria
Giurisdizione
Giudice
Cosa giudicata
Lex Calpurnia
Magistratura
Sentenza
Tribunale di commercio
Tribunale militare


== Altri progetti ==

 Wikimedia Commons contiene immagini o altri file su Tribunale