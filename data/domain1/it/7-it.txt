Il Picco Hùjtnij (mongolo: Хүйтэн оргил, trascritto Hüiten orgil, circa [xwitən orgiɮ]; cinese: 友谊 峰, Youyi Feng; picco Khüitenk secondo la traslitterazione anglosassone), conosciuto anche come picco dell'Amicizia (Найрамдал оргил, Najramdal orgil), è il punto più alto in Mongolia, si trova nell'estremo ovest del paese. Il punto più alto raggiunge i 4.374 m. È uno dei cinque picchi nel Tavan Bogd Uul (cinque santi), che a circa 2,5 km, segna il confine tra la Russia, Mongolia e Cina.