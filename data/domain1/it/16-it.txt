Arturo Stazi (Poggio Catino, 6 gennaio 1869 – Poggio Catino, 13 novembre 1964) è stato un pittore italiano.
Talento precoce inizia a disegnare e a dipingere da autodidatta. Si reca quindi nella capitale dove studia presso il Regio Istituto delle Belle Arti di Roma per poi recarsi all'Accademia di Firenze. Collabora con Giulio Aristide Sartorio, di dieci anni più anziano di lui ma già molto famoso, dal quale apprende l'arte della decorazione murale, e con la rivista Cronaca Bizantina. Partecipa alle lotte sociali schierandosi al fianco del partito dei lavoratori, e anche per questo dipingerà spesso soggetti presi dagli strati più umili della popolazione con stile post-impressionista di grande freschezza, esplorando emozioni e sentimenti (paura, stupore, sorpresa).
Tornato nella sua città natale sarà docente di pittura e disegno, caratterizzandosi per un stile di vita bizzarro e controdendenza.
Morì a 95 anni nel 1964.