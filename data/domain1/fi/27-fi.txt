Vieras mies on Hannu Lemisen ohjaama elokuva vuodelta 1957. Se perustuu Mika Waltarin romaaneihin Vieras mies tuli taloon (1937) ja Jälkinäytös (1938), joista Ilmari Unho laati käsikirjoituksen.
Elokuva oli Lemisen viimeinen ohjaus, ennen kuin hän välien katkettua Suomi-Filmin kanssa siirtyi Mainos-Televisioon. Samoin se oli vanhaa isäntää näytelleen, jo sairaan Aku Korhosen viimeinen roolityö elokuvan parissa. Korhonen palkittiin roolisuorituksestaan Jussilla.


== Juoni ==
Tarina on kertomus juoppuhullun isännän, vahvatahtoisen, kauniin vaimon ja komean rengin välisestä kolmiodraamasta.


== Arviot ==
Aikalaisarvioissa elokuva sai yleisesti myönteisen vastaanoton. Leo Nordbergin (Uusi Suomi) mukaan onnistuu Leminen yhdessä kuvaajansa Erkki Imbergin kanssa paikkaamaan käsikirjoituksen puutteita notkistaen samalla juonimateriaalia sujuvammaksi.
Video-oppaassa vuodelta 1994 Harri Närhi sanoo Vierasta miestä karuksi mutta vahvasti näytellyksi kolmiodraamaksi ja antaa sille neljä tähteä viidestä, mikä vastaa sanallista arviota ”erinomainen”. Eräässä myöhemmässä arviossa melodraamaa luonnehditaan väkeväksi ja Lemisen luottokuvaajan Imbergin kuvausta sävyltään hienoiksi. Korhosen roolisuoritusta pidetään jämeränä.


== Näyttelijät ==


== Lähteet ==