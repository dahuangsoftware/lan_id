Juhani Rinne (s. 1939) on Suomen ilmatieteen laitoksen emeritusprofessori. Hän oli mukana 1970-luvulla luomassa Suomen ensimmäistä sääennustuksia palvelevaa ilmastomallia. Hän oli ensimmäinen suomalainen tieteilijä, joka nosti ilmastonmuutoksen keskustelunaiheeksi 1976 Helsingin Sanomissa julkaisemassaan kirjoituksessa.  Rinne jäi eläkkeelle vuonna 2002 Ilmatieteen laitokselta tutkimusprofessorina, mutta on yhä aktiivinen ilmastokysymysten asiantuntija ja esitelmöijä. Rinteen mukaan toimet ilmastonmuutoksen estämiseksi ovat riittämättömät. Vuonna 2007 professori Rinne arvioi: Ei ole oikein mitään ajatustakaan siitä, miten vakavasta asiasta on kysymys.
Rinne opiskeli Helsingin yliopistossa matematiikkaa, fysiikkaa, kemiaa, tilastotiedettä, ohjelmointia ja meteorologiaa. Hän väitteli meteorologiasta ja on julkaissut useita artikkeleita empiirisistä ortogonaalifunktioista ja numeeristen analyysien virhelähteistä.
Rinne harrastaa ornitologiaa ja on julkaissut kirjoituksia linnuista, erityisesti sirittäjistä ja kurjista.
Rinne muutti Helsingistä Kirkkonummen Masalaan vuonna 1972. Hänellä on yksi poika.


== Julkaisuja ==
Suomalainen sääkirja, Jarmo Koistinen Juhani Rinne, Otava 2005, ISBN 9511154834


== Lähteet ==


== Aiheesta muualla ==
Ilmastotieto - Juhani Rinteen haastattelu ja videoitu yleisöluento