Xetaq Qazyumov (s. 24. huhtikuuta 1983 Suadag, Pohjois-Ossetian ASNT, Venäjän SFNT, Neuvostoliitto) on azerbaidžanilainen vapaapainija, olympiamitalisti, maailman- ja Euroopan mestari.
Qazyumov voitti olympiapronssia alle 96-kiloisten sarjassa sekä Pekingissä että Lontoossa 2012. Hän voitti alle 96-kiloisten maailmanmestaruuden Moskovassa 2010 ja MM-hopeaa vuosina 2009 ja 2013 sekä kolme peräkkäistä Euroopan mestaruutta vuosina 2009–2011. Alle 97 kg:n painoluokassa hän sai MM- ja EM-hopeaa 2014, MM-pronssia 2015, voitti kultaa Bakun Euroopan kisoissa 2015 sekä sai olympiahopeaa Rio de Janeirossa 2016.


== Lähteet ==
Profiili FILA:n sivustolla (englanniksi)
Gasumov, Khetag (AZE) iat.uni-leipzig.de (englanniksi)
Xetaq Qazyumov Bio, Stats and Results Olympics at Sports-Reference.com (englanniksi)