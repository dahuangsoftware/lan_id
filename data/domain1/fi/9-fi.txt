Madredeus on portugalilainen yhtye, joka sekoittaa musiikissaan fadoa, kansanmusiikkia, klassista musiikkia ja nykyaikaisempaa populaarimusiikkia. Pedro Ayres Magalhães ja Rodrigo Leão perustivat yhtyeen vuonna 1985. Vuonna 1986 mukaan liittyivät sellisti Francisco Ribeiro ja laulaja Teresa Salgueiro. Vuonna 1987 yhtye julkaisi ensimmäisen albuminsa Os dias da Madredeusin.
Vuonna 1993 Magalhães lähti yhtyeestä väliaikaisesti. Hän palasi siihen uudelleen muutaman vuoden päästä. Vuonna 1994 Leão jätti yhtyeen aloittaakseen soolouran.
Madredeus julkaisi useita levyjä ja sai runsaasti suosiota Portugalissa. Se pysyi kuitenkin muualla melko tuntemattomana. Tilanne muuttui vuonna 1994, kun Wim Wenders pyysi yhtyettä esiintymään elokuvassaan Lisbon Story. Yhtyeen soundtrack nousi menestykseksi myös kansainvälisesti. Madredeus on myynyt yhteensä yli kolme miljoonaa albumia.
Portugalilainen metalliyhtye Moonspell julkaisi vuonna 2001 levynsä Darkness and Hope bonuskappaleena cover-version Madredeusin kappaleesta ”Os senhores da guerra”.


== Kokoonpano ==
Teresa Salgueiro
Pedro Ayres Magalhães
Fernando Júdice
José Peixoto
Carlos Maria Trindade
Entiset jäsenet:
Rodrigo Leão
Francisco Ribeiro
Gabriel Gomes


== Albumit ==
Os dias da Madredeus (1987)
Existir (1990)
Lisboa (live, 1992)
O Espirito da Paz (1994)
Ainda (1995)
O Paraíso (1997)
O Porto (live, 1998)
Antologia (kokoelma, 2000)
Movimento (2001)
Euforia (2002)
Electronico (2002)
Um Amor Infinito (2004)
Faluas do Tejo (2005)