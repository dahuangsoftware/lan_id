Viherkonna (Pseudepidalea viridis) on eurooppalainen sammakkolaji. Siitä on aiemmin käytetty myös nimeä vihertäpläkonna.
Viherkonna kasvaa 6–9 cm pitkäksi. Selkäpuoli on pohjaväriltään vaalean rusehtava ja siinä on selvärajaisia, vihertäviä läiskiä. Pohjaväri kuitenkin vaihtelee hieman konnan elinympäristön mukaan. Vatsapuoli on vaalea.
Viherkonnaa tavataan laajoilla alueilla Euroopassa Fennoskandian eteläpuolella, Rhein-joesta itään, Italiasta pohjoiseen ja idässä Kazakstaniin asti. Lajia on tavattu Suomessa vain satunnaisesti 1990-luvun alussa.


== Lähteet ==