Boris Andrianovitš Stenin (ven. Борис Андрианович Стенин, s. 17. tammikuuta 1935, Sverdlovsk – 18. tammikuuta 2001, Moskova) oli Neuvostoliittoa edustanut pikaluistelun maailmanmestari ja olympiamitalisti.
Stenin voitti yleisluistelun maailmanmestaruuden Davosissa vuonna 1960 ja saavutti samana vuonna hopeaa yleisluistelun EM-kilpailuissa sekä pronssia päämatkallaan 1 500 metrillä Squaw Valleyn olympialaisissa. Vuonna 1962 hän saavutti vielä EM-pronssia. MM-kilpailuissa hän sijoittui viidenneksi vuonna 1961 ja neljänneksi vuonna 1962.
Boris Steninin puoliso Valentina Stenina oli pikaluistelun kaksinkertainen olympiamitalisti ja kolminkertainen maailmanmestari.


== Henkilökohtaiset ennätykset ==
500 metriä: 40,7 
1 500 metriä: 2.07,7 
5 000 metriä: 7.53,0 
10 000 metriä: 16.45,3 


== Lähteet ==
Arponen, Antti O.; Hannus, Matti; Honkavaara, Aarne; Leinonen, Kimmo; Mäki-Kuutti, Tarmo; Raatikainen, Voitto; & Raevuori, Antero: Talviurheilun tähdet, s. 546. WSOY, 1986. ISBN 951-0-13095-8.
Boris Steninin olympiasijoitukset Sports Reference LLC. Viitattu 23.7.2011. (englanniksi)


=== Viitteet ===