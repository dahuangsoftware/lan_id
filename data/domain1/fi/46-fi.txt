Eteläiset Shetlandsaaret on 120 kilometriä Antarktiksen niemimaasta pohjoiseen ja noin 940 kilometriä Falklandsaarista etelään sijaitseva saariryhmä. Eteläiset Shetlandsaaret koostuvat yhdestätoista pääsaaresta, sekä useista pienemmistä saarista. Saariryhmän pinta-ala on yhteensä 3 687 neliökilometriä ja ne kuuluvat niin Ison-Britannian, Chilen kuin Argentiinan aluevaatimuksiin. Saarilla sijaitsee useita tutkimusasemia, joista suurin osa Kuningas Yrjön saarella, joka on saariryhmän suurin saari.
Saaria ympäröivä meri on jäässä huhtikuun alusta joulukuuhun ja kuukausittainen keskilämpötila pysyy huhtikuun ja joulukuun välillä alle nollan. Saaret pysyvät arviolta 80-90% jään peitossa läpi kesän, vaikka jään sulaminen onkin viime vuosina lisääntynyt.


== Tärkeimmät saaret ==

Clarencensaari
Deception
Elefanttisaari
Greenwich Island
Kuningas Yrjön saari
Livingstonensaari
Low Island
Nelson Island
Robert Island
Smithinsaari
Snow Island


== Aiheesta muualla ==

South Shetland Islands - The Encyclopedia of Earth (englanniksi)
South Shetland Islands - Polar Conservation Organisation (englanniksi)