Centrul Comercial Orhideea este un centru comercial din București, aflat în partea de vest a orașului, pe malul râului Dâmbovița, în dreptul podului Grozăvești, și al stației de metrou Grozăvești, lângă campusurile studențești Regie și Grozăvești. Numele său provine de la numele șoselei Orhideelor, șosea care intersectează Splaiul Independenței în locul în care se află centrul. Principala componentă a acestui centru comercial este hypermarketul Carrefour, cu o suprafață de 17.000 m² din suprafața totală de 30.000 m². Alături de acesta, se află o galerie comercială cu 60 de magazine. Deschis pe 24 septembrie 2003, și administrat de Cegis România, centrul comercial Orhideea a atins în 2005 un milion de cumpărători lunar, fiind la acel moment al treilea magazin Carrefour din lume din acest punct de vedere.
Centrul comercial Orhideea este deținut de compania franceză Catinvest, care mai deține centrele comerciale Cora Esplanada și Tom Constanța.


== Legături externe ==
Localizare pe hartă


== Note ==